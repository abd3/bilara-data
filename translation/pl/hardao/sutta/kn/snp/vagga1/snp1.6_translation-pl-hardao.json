{
  "snp1.6:0.1": "Kolekcja mów 1.6",
  "snp1.6:0.2": "Mowa o niepowodzeniach",
  "snp1.6:1.1": "Oto com usłyszał –",
  "snp1.6:1.2": "pewnego razu Błogosławiony przebywał niedaleko miasta Sāvatthi w klasztorze Anāthapiṇḍiki w gaju Jety.",
  "snp1.6:1.3": "W tym czasie pewna deva, w samym środku nocy, z niezrównaną wspaniałością rozświetliwszy swym blaskiem cały gaj Jety, przybyła do Błogosławionego. Przybliżywszy się, złożyła z wielkim szacunkiem ukłon i stanęła z boku.",
  "snp1.6:1.4": "Stojąc tak, zwróciła się do Błogosławionego w formie wierszowanej:",
  "snp1.6:2.1": "“Człek dotykany jest niepowodzeniami,",
  "snp1.6:2.2": "i o to też pytamy Gotamę,",
  "snp1.6:2.3": "przychodzimy z pytaniem do Błogosławionego,",
  "snp1.6:2.4": "co jest niepowodzeń podwojami?”.",
  "snp1.6:3.1": "“Łatwo zrozumieć, komu się powiedzie.",
  "snp1.6:3.2": "Łatwo zrozumieć, kto skazany na niepowodzenie.",
  "snp1.6:3.3": "Miłość do Dhammy powodzenie daje,",
  "snp1.6:3.4": "odraza do Dhammy – niepowodzenie.",
  "snp1.6:4.1": "“Tyle już pojęłyśmy,",
  "snp1.6:4.2": "co niepowodzeń pierwszymi przyczynami.",
  "snp1.6:4.3": "Prosimy, Błogosławiony, powiedz nam drugie,",
  "snp1.6:4.4": "co jest niepowodzeń podwojami?”.",
  "snp1.6:5.1": "“Nieokrzesani są jego ulubieńcami,",
  "snp1.6:5.2": "spokojnych nie darzy sympatią,",
  "snp1.6:5.3": "Dhammy pozór uwielbiany –",
  "snp1.6:5.4": "tym są niepowodzeń podwoje.",
  "snp1.6:6.1": "“Tyle już pojęłyśmy,",
  "snp1.6:6.2": "co niepowodzeń drugimi przyczynami.",
  "snp1.6:6.3": "Prosimy, Błogosławiony, powiedz nam trzecie,",
  "snp1.6:6.4": "co jest niepowodzeń podwojami?”.",
  "snp1.6:7.1": "Uzależniony od spania i uspołeczniania,",
  "snp1.6:7.2": "wstawanie przychodzi mu z trudem,",
  "snp1.6:7.3": "leniwy, w kim złość jest okazywana –",
  "snp1.6:7.4": "tym są niepowodzeń podwoje”.",
  "snp1.6:8.1": "“Tyle już pojęłyśmy,",
  "snp1.6:8.2": "co niepowodzeń trzecimi przyczynami.",
  "snp1.6:8.3": "Prosimy, Błogosławiony, powiedz nam czwarte,",
  "snp1.6:8.4": "co jest niepowodzeń podwojami?”."
}