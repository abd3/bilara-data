{
  "mn1:0.1": "Zbiór mów średniej długości",
  "mn1:0.2": "Mowa o porządku podstaw",
  "mn1:1.1": "Oto com usłyszał –",
  "mn1:1.2": "pewnego razu Błogosławiony przebywał w Ukkaṭṭhā, w cieniu królewskiego drzewa Sāla, w Gaju Subhaga.",
  "mn1:1.3": "Tam Błogosławiony zwrócił się do mnichów:",
  "mn1:1.4": "„Mnisi”.",
  "mn1:1.5": "„Bhadante”, mnisi ci posłyszeli Błogosławionego.",
  "mn1:1.6": "Oto co Błogosławiony powiedział:",
  "mn1:2.1": "„Mnisi, przedstawię wam porządek podstaw całej natury zjawisk.",
  "mn1:2.2": "Słuchajcie z należytą uwagą tego, co powiem”.",
  "mn1:2.3": " „Tak będzie, Bhante”, mnisi ci posłyszeli Błogosławionego.",
  "mn1:2.4": "Oto co Błogosławiony powiedział:",
  "mn1:3.1": "„Zdarza się, mnisi, że niepouczony, pospolity człowiek – który nie ma czci dla Szlachetnych, nie jest obeznany z ich Nauką ani nie jest wykształcony w ich Dhammie, który nie ma czci dla Prawych, nie jest obeznany z ich Nauką ani nie jest wykształcony w ich Dhammie –",
  "mn1:3.2": "domyśla się ziemi z ziemi.",
  "mn1:3.3": "Domyślając się ziemi z ziemi, ma mniemanie o ziemi, ma mniemanie [o sobie] w [odniesieniu do] ziemi, ma mniemanie [o sobie] jako z ziemi, ma mniemanie: »ziemia jest mną«, zachwyca się ziemią.",
  "mn1:3.4": "Jaka jest tego przyczyna?",
  "mn1:3.5": "Ponieważ, powiadam wam, nie zrozumiał jej w pełni.",
  "mn1:4.1": "Domyśla się wody z wody.",
  "mn1:4.2": "Domyślając się wody z wody, ma mniemanie o wodzie, ma mniemanie [o sobie] w [odniesieniu do] wody, ma mniemanie [o sobie] jako z wody, ma mniemanie: »woda jest mną«, zachwyca się wodą. ",
  "mn1:4.3": "Jaka jest tego przyczyna?",
  "mn1:4.4": "Ponieważ, powiadam wam, nie zrozumiał jej w pełni.",
  "mn1:5.1": "Domyśla się ognia z ognia. ",
  "mn1:5.2": "Domyślając się ognia z ognia, ma mniemanie o ogniu, ma mniemanie [o sobie] w [odniesieniu do] ognia, ma mniemanie [o sobie] jako z ognia, ma mniemanie: »ogień jest mną«, zachwyca się ogniem.",
  "mn1:5.3": "Jaka jest tego przyczyna?",
  "mn1:5.4": "Ponieważ, powiadam wam, nie zrozumiał go w pełni."
}