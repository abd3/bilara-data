{
  "mn2:0.1": "Vidutinio ilgio suttų rinkinys 61",
  "mn2:0.2": "Visos ydos",
  "mn2:1.1": "Taip aš girdėjau.",
  "mn2:1.2": "Kartą Palaimintasis buvo apsistojęs Anathapindikos vienuolyne Džetos girioje netoli Savatthi.",
  "mn2:1.3": "Ten gi Palaimintasis kreipėsi į vienuolius:",
  "mn2:1.4": "„Vienuoliai!”",
  "mn2:1.5": "„Taip, Garbusis,”  – atsakė Palaimintajam tie vienuoliai.  ",
  "mn2:1.6": "Palaimintasis štai ką pasakė:",
  "mn2:2.1": "„Vienuoliai, aš jus mokysiu nuoseklaus būdo sulaikyti visas ydas.",
  "mn2:2.2": "To klausykite, sutelkite visą dėmesį, aš kalbėsiu.”",
  "mn2:2.3": "„Taip, Garbusis,”  – atsakė Palaimintajam tie vienuoliai.  ",
  "mn2:2.4": "Palaimintasis štai ką pasakė:",
  "mn2:3.1": "„Vienuoliai, aš sakau, kad sunaikinti ydas gali tas, kas žino ir mato, o ne tas, kas nežino ir nemato.",
  "mn2:3.2": "Tas, kas gali sunaikinti ydas, žino ir mato ką?",
  "mn2:3.3": "Nuodugnų dėmesį ir paviršutinišką dėmesį.",
  "mn2:3.4": "Kreipiančiajam dėmesį paviršutiniškai, vienuoliai, kyla ydos, o iškilusios ydos auga.",
  "mn2:3.5": "Kreipiančiojo gi dėmesį nuodugniai, vienuoliai, ydos ne kyla, o iškilusios ydos paliekamos.",
  "mn2:4.1": "Yra, vienuoliai, ydų, kurias reikia palikti matymu, yra ydų, kurias reikia palikti susilaikymu, yra ydų, kurias reikia palikti naudojimusi, yra ydų, kurias reikia palikti pakantumu, yra ydų, kurias reikia palikti vengimu, yra ydų, kurias reikia palikti pašalinimu, yra ydų, kurias reikia palikti vystymu. ",
  "mn2:5.0": "Ydos, kurias reikia palikti matymu",
  "mn2:5.1": "Ir kurias gi ydas, vienuoliai, reikia palikti matymu?",
  "mn2:5.2": "Štai, vienuoliai, neapmokytas, eilinis žmogus, kuris nėra matęs tauriųjų, nėra nei nusimanantis apie tauriųjų mokymą, nei buvo jo mokytas, kuris nėra matęs padorių žmonių, nėra nei nusimanantis apie padorių žmonių mokymą, nei buvo jo mokytas,",
  "mn2:5.3": "nežino į kokius dalykus dėmesys kreiptinas, o į kokius nekreiptinas.",
  "mn2:5.4": "Nežinodamas į kokius dalykus dėmesys kreiptinas, o į kokius nekreiptinas, jis kreipia dėmesį ten, kur dėmesys nekreiptinas ir nekreipia dėmesio ten, kur dėmesys kreiptinas.",
  "mn2:6.1": "Ir kurie, vienuoliai, yra dalykai, į kuriuos jis kreipia dėmesį, nors dėmesys ten yra nekreiptinas?",
  "mn2:6.2": "Tie, vienuoliai, dalykai, į kuriuos kreipiančiajam dėmesį, kyla juslinio malonumo troškimo yda, o iškilusi juslinio malonumo troškimo yda auga;",
  "mn2:6.3": "kyla būties troškimo yda, o iškilusi būties troškimo yda auga;",
  "mn2:6.4": "nežinojimo yda kyla, o iškilusi nežinojimo yda auga;"
}