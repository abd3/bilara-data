{
  "mn21:0.1": "Vidutinio ilgio suttų rinkinys 21",
  "mn21:0.2": "Palyginimas su pjūklu",
  "mn21:1.1": "Taip aš girdėjau.",
  "mn21:1.2": "Kartą Palaimintasis buvo apsistojęs Anathapindikos vienuolyne Džetos giraitėje netoli Savatthi. ",
  "mn21:2.1": "Tuo gi pat metu garbingasis Molijaphaguna gyveno pernelyg daug bendraudamas su vienuolėmis.",
  "mn21:2.2": "Taip daug bendraudamas su vienuolėmis gyveno Garbingasis Molijaphaguna, kad",
  "mn21:2.3": "kai koks nors vienuolis garbingojo Molijaphagunos akivaizdoje išreikšdavo priekaištus toms vienuolėms, garbingasis Molijaphaguna dėl to supykdavo, budavo nepatenkintas ir keldavo dėl to ginčius;",
  "mn21:2.4": "o kai koks nors vienuolis tų vienuolių akivaizdoje išreikšdavo priekaištus garbingajam Molijaphagunai, tos vienuolės dėl to supykdavo, budavo nepatenkintos ir keldavo dėl to ginčius.",
  "mn21:2.5": "Taip daug bendraudamas su vienuolėmis gyveno Garbingasis Molijaphaguna.",
  "mn21:3.1": "Ir štai vienas vienuolis nuėjo pas Palaimintąjį. Atėjęs pasveikino jį ir atsisėdo iš šono. Sėdėdamas gi iš šono tas vienuolis pasakė Palaimintajam štai ką:",
  "mn21:3.2": "Garbusis, garbingasis Molijaphaguna gyvena pernelyg daug bendraudamas su vienuolėmis.",
  "mn21:3.3": "Taip daug bendraudamas su vienuolėmis gyvena garbingasis Molijaphaguna, kad",
  "mn21:3.4": "kai koks nors vienuolis garbingojo Molijaphagunos akivaizdoje išreiškia priekaištus toms vienuolėms, garbingasis Molijaphaguna dėl to pyksta, būna nepatenkintas ir kelia dėl to ginčius;",
  "mn21:3.5": "o kai koks nors vienuolis tų vienuolių akivaizdoje išreiškia priekaištus garbingajam Molijaphagunai, tos vienuolės dėl to pyksta, būna nepatenkintos ir kelia dėl to ginčius.",
  "mn21:3.6": "Taip daug bendraudamas su vienuolėmis gyvena garbingasis Molijaphaguna.",
  "mn21:4.1": "Tuomet Palaimintasis kreipėsi į vieną vienuolį:",
  "mn21:4.2": "„Eik, vienuoli, ir kreipkis mano vardu į garbingąjį Molijaphaguną:",
  "mn21:4.3": "„Garbingasis Phaguna, tave kviečia Mokytojas.”",
  "mn21:4.4": "„Gerai, gerbiamasis,” – atsakė tas vienuolis Palaimintajam ir nuėjo pas garbingąjį Molijaphaguną, o nuėjęs pas jį pasakė:",
  "mn21:4.5": "„Garbingasis Phaguna, tave kviečia Mokytojas.” ",
  "mn21:4.6": "„Gerai, garbingasis,” – atsakė garbingasis Molijaphaguna tam vienuoliui ir nuėjo pas Palaimintąjį. Atėjęs, pasveikino jį ir atsisėdo iš šono. Sėdinčiam gi iš šono garbingajam Molijaphagunai Palaimintasis pasakė štai ką:",
  "mn21:5.1": "„Ar tiesa, Phaguna, kad tu gyveni pernelyg daug bendraudamas su vienuolėmis?",
  "mn21:5.2": "Ar ne taip daug bendraudamas su vienuolėmis gyveni Garbingasis Molijaphaguna, kad",
  "mn21:5.3": "kai koks nors vienuolis tavo akivaizdoje išreikia priekaištus toms vienuolėms, tu dėl to supyksti, esi nepatenkintas ir keli dėl to ginčius; ",
  "mn21:5.4": "o kai koks nors vienuolis tų vienuolių akivaizdoje išreikia priekaištus tau, tos vienuolės dėl to supyksta, yra nepatenkintos ir kelia dėl to ginčius. ",
  "mn21:5.5": "Ar, Phaguna, gyveni taip daug bendraudamas su vienuolėmis?“ ",
  "mn21:5.6": "„Taip, Garbusis.” ",
  "mn21:5.7": "Ar, Phaguma, nesi kilnios šeimos žmogus, kuris iš tikėjimo žengė priekin iš namų į gyvenimą be namų?” ",
  "mn21:5.8": "„Taip, Garbusis.” ",
  "mn21:6.1": "„Nedera tau, Phaguna, kilnios šeimos žmogui, kuris iš tikėjimo žengė priekin iš namų į gyvenimą be namų, gyventi pernelyg daug bendraujant su vienuolėmis. ",
  "mn21:6.2": "Tad, Phaguna, jei kas nors tavo akivaizdoje išreikštų priekaištus toms vienuolėms, tu, Phaguna, turėtum atsikratyti pasaulietiškų norų ir minčių. ",
  "mn21:6.3": "Tuomet turėtum mokyti save taip: ",
  "mn21:6.4": "„Nei mano protas nepakys, nei ištarsiu piktų žodžių, atjausdamas galvosiu apie jo gerovę, būsiu su geraširdiškumo kupinu protu, be vidinio pykčio.” ",
  "mn21:6.5": "Taip, Phaguna, save turėtum mokyti. ",
  "mn21:6.6": "Tad, Phaguna, jei kas nors tavo akivaizdoje suduotų toms vienuolėms ranka, akmeniu, pagaliu ar peiliu, tu, Phaguna, turėtum atsikratyti pasaulietiškų norų ir minčių. ",
  "mn21:6.7": "Tuomet turėtum mokyti save taip: ",
  "mn21:6.8": "„Nei mano protas nepakys, nei ištarsiu piktų žodžių, atjausdamas galvosiu apie jo gerovę, būsiu su geraširdiškumo kupinu protu, be vidinio pykčio.” ",
  "mn21:6.9": "Taip, Phaguna, save turėtum mokyti. ",
  "mn21:6.10": "Tad, Phaguna, jei kas nors tavo akivaizdoje išreikštų priekaištus, tu, Phaguna, turėtum atsikratyti pasaulietiškų norų ir minčių. ",
  "mn21:6.11": "Tuomet turėtum mokyti save taip: „Nei mano protas nepakys, nei ištarsiu piktų žodžių, atjausdamas galvosiu apie jo gerovę, būsiu su geraširdiškumo kupinu protu, be vidinio pykčio.” ",
  "mn21:6.12": "Taip, Phaguna, save turėtum mokyti. ",
  "mn21:6.13": "Tad, Phaguna, jei kas nors suduotų tau ranka, akmeniu, pagaliu ar peiliu, tu, Phaguna, turėtum atsikratyti pasaulietiškų norų ir minčių. ",
  "mn21:6.14": "Tuomet turėtum mokyti save taip: „Nei mano protas nepakys, nei ištarsiu piktų žodžių, atjausdamas galvosiu apie jo gerovę, būsiu su geraširdiškumo kupinu protu, be vidinio pykčio.” ",
  "mn21:6.15": "Taip, Phaguna, save turėtum mokyti.” ",
  "mn21:7.1": "Ir štai Palaimintasis kreipėsi į vienuolius: ",
  "mn21:7.2": "„Vienuoliai, kartą vienuoliai džiugino mano širdį. ",
  "mn21:7.3": "Ir štai, vienuoliai, kreipiausi į vienuolius: ",
  "mn21:7.4": "„Vienuoliai, aš valgau vieną kartą per dieną. ",
  "mn21:7.5": "Valgydamas kartą per dieną, vienuoliai, aš mažai sergu, mėgaujuosi gerą sveikatą, lengvumu, tvirtumu ir ramiu gyvenimu. ",
  "mn21:7.6": "Vienuoliai, jus taip pat valgykite vieną kartą per dieną! ",
  "mn21:7.7": "Valgydami kartą per dieną, vienuoliai, jus taip pat mažai sersite, mėgausitės gerą sveikatą, lengvumu, tvirtumu ir ramiu gyvenimu.” ",
  "mn21:7.8": "Ir man, vienuoliai, nereikėjo tiems vienuoliais kartoti pamokymo. ",
  "mn21:7.9": "Man tereikėjo sužadinti juose supratimą. ",
  "mn21:7.10": "Panašiai, vienuoliai, kaip jei lygioje žemėje, kryžkelėje stovėtų vežimas pakinkytas geros veislės arkliu (ir su šalia) paguldytu rimbu. ",
  "mn21:7.11": "Ant jo užsilipęs įgudęs arklininkas, arklių tramdytojas, pasiėmęs vežėčias į kairę ranką, o rimbą į dešinę ranką, pajudėtų kai panorėjęs, kur panorėjęs, ir į priekį, ir atgal. ",
  "mn21:7.12": "Lygiai gi taip, vienuoliai, man nereikėjo tiems vienuoliais kartoti pamokymo. ",
  "mn21:7.13": "Man tereikėjo sužadinti juose supratimą. ",
  "mn21:7.14": "Tad, vienuoliai, jus taip pat, atsižadėkite nedoro ir pasišveskite (darbui su) doromis būsenomis. ",
  "mn21:7.15": "Juk tokiu būdu jūs taip pat šiame mokyme ir disciplinoje suklestėsite, užaugsite, visiškai išsivystysite. ",
  "mn21:8.1": "Panašiai, vienuoliai, kaip jei netoli kaimo ar miestelio būtų didžiulis salmedžių miškas, ",
  "mn21:8.2": "ir jis būtų gausiai apaugęs vijokliais. ",
  "mn21:8.3": "Atsirastų koks tai žmogus, siekiantis jo gerovės, naudos, saugumo. ",
  "mn21:8.4": "Jis išrautų ir išmestų kreivas jaunas salmedžio atžalas, eikvojačias gyvastingumą. Taip jis gerai išvalytų mišką. ",
  "mn21:8.5": "O tiesiomis, gerosiomis salmedžio atžalomis jis tinkamai rūpintųsi. ",
  "mn21:8.6": "Ir štai tokiu būdu, vienuoliai, po kurio laiko šis salmeždių miškas suklestės, užaugs, visiškai išsivystys.. ",
  "mn21:8.7": "Lygiai gi taip pat, vienuoliai, ir jus atsižadėkite nedoro ir pasišveskite (darbui su) doromis būsenomis. "
}