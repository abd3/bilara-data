{
  "mn29:0.1": "Vidutinio ilgio suttų rinkinys 29 ",
  "mn29:1.1": "Taip aš girdėjau. ",
  "mn29:1.2": "Kartą Palaimintasis buvo apsistojęs netoli Radžagahos, Grifų viršūnių kalne. ",
  "mn29:1.3": "Ir štai Palaimintasis kreipėsi į vienuolius: ",
  "mn29:2.1": "Štai, vienuoliai, kažkoks kilnios šeimos žmogus, iš tikėjimo žengė priekin iš namų į gyvenimą be namų, galvodamas: ",
  "mn29:2.2": "„Esu gimimo, senėjimo, mirties, liūdesio, raudojimo, skausmo, nepasitenkinimo ir nevilties vergas. Esu kančios vergas, kančios valdomas. ",
  "mn29:2.3": "Tikrai turi būti įmanoma pažinti viso šio kančios kalno užbaigą.” ",
  "mn29:2.4": "Taip palikęs pasaulietinį gyvenimą, jis gauna labo, garbę ir išgarsėjimą. ",
  "mn29:2.5": "Dėl to labo, garbės ir išgarsėjimo jis jaučia pasitenkinimą, įgyvendinti jo ketinimai. ",
  "mn29:2.6": "Dėl to labo, garbės ir išgarsėjimo jis save aukština, o kitus peikia: ",
  "mn29:2.7": "„Esu pralobęs, garbinamas ir išgarsėjęs, o tie kiti vienuoliai nežinomi ir negerbiami.” ",
  "mn29:2.8": "Dėl to labo, garbės ir išgarsėjimo jis apsvaigsta, tampa nerūpestingas, atsainus. Buvimas atsainiu paverčia gyvenimą kančia. ",
  "mn29:2.9": "Panašiai, vienuoliai, kaip kad jei žmogus, kuriam reikia medžio šerdies, ieškantis medžio šerdies, savo paieškose priėjęs prie galingo medžio turinčio šerdį, praleidęs šerdį, balaną, karną ir žievę, nukirstų ir surinktų lapus ir šakas, manydamas, kad tai medžio šerdis. ",
  "mn29:2.10": "Tai pamatęs geros regos žmogus pasakytų: ",
  "mn29:2.11": "„Šis gerbiamas žmogus nežino kas yra medžio šerdis, kas balana, kas karna, kas žievė ir kas lapai ir šakos. ",
  "mn29:2.12": "Dėl to šis gerbiamas žmogus, kuriam reikia medžio šerdies, ieškantis medžio šerdies, savo paieškose priėjęs prie galingo medžio turinčio šerdį, praleidęs šerdį, balaną, karną ir žievę, nukirto ir surinko lapus ir šakas, manydamas, kad tai yra medžio šerdis. ",
  "mn29:2.13": "Tikslas, kuriam reikalinga medžio šerdis, nebus pasiektas.” "
}