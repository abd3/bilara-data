{
  "mn60:0.1": "Vidutinio ilgio suttų rinkinys 60 ",
  "mn60:0.2": "Nenuginčijama ",
  "mn60:1.1": "Taip aš girdėjau. ",
  "mn60:1.2": "Kartą Palaimintasis klajodamas Kosaloje kartu su didžiule vienuolių bendruomene užsuko į Kosalos brahmanų kaimą Salą. ",
  "mn60:2.1": "Išgirdo gi saliečiai brahmanai namų šeimininkai, ",
  "mn60:2.2": "esą atsiskyrėlis Gotama Sakjų sūnus, palikusysis pasaulietinį Sakjų šeimos gyvenimą, klajodamas Kosaloje kartu su didžiule vienuolių bendruomene užsuko į Kosalos brahmanų kaimą Salą. ",
  "mn60:2.3": "Ir apie tą gi Garbųjį Gotamą yra pasklidę tokie nuostabūs pagyros žodžiai: ",
  "mn60:2.4": "„Šis Palaimintasis yra arahantas, tobulai nušvitęs, įgijęs žinojimą ir gerą elgesį, gerai žengęs, žinantis pasaulį, neprilygstamas tramdytinų žmonių auklėtojas, dievybių ir žmonių mokytojas, nušvitęs, palaimintas.” ",
  "mn60:2.5": "Jis skelbiasi pats tiesiogine patirtimi pažinęs šį pasaulį su jo dievybėmis, Mara, Brahma, su visais atsiskyrėliais ir brahmanais, su jo valdovais ir žmonėmis. ",
  "mn60:2.6": "Jis moko Dhammos, kuri yra gera pradžioje, gera viduryje, gera pabaigoje, moko prasmingai, tinkama kalba, parodo visiškai tobulą, tyrą šventą gyvenimą. ",
  "mn60:2.7": "Gera yra matyti tokius arahantus.” ",
  "mn60:3.1": "Ir štai saliečiai brahmanai namų šeimininkai nuėjo pas Palaimintąjį. Vieni atėję pasveikino jį ir atsisėdo iš šono, kiti apsikeitė mandagiais sveikinimais ir draugiškais žodžiais ir atsisėdo iš šono, treti pasveikino Palaimintąjį suglaustais delnais ir atsisėdo iš šono, ketvirti prisistatė ir atsisėdo iš šono, o dar kiti tyliai atsisėdo iš šono. Sėdintiems taip iš šono tiems saliečiams brahmanams namų šeimininkams Palaimintasis pasakė štai ką: ",
  "mn60:4.1": "„Ar esti, namų šeimininkai, koks jums patinkantis mokytojas, kuriuo pagrįstai įtikėjote?” ",
  "mn60:4.2": "„Nėra, Garbusis, mums patinkančio mokytojo, kuriuo pagrįstai būtume įtikėję.” ",
  "mn60:4.3": "„Jei jau, namų šeimininkai, nėra jums patinkančio mokytojo, turėtumėte priimti šį nenuginčijamą mokymą ir gyventi pagal jį. ",
  "mn60:4.4": "Juk, namų šeimininkai, teisingai suprastas ir pritaikytas šis nenuginčijamas mokymas ilgą laiką jums neš naudą ir laimę. ",
  "mn60:4.5": "Ir koks, namų šeimininkai, yra nenuginčijamas mokymas? ",
  "mn60:5.1": "Esti, namų šeimininkai, tam tikrų atsiskyrėlių ir brahmanų, kurie išpažįsta tokią doktriną, laikosi tokių pažiūrų: ",
  "mn60:5.2": "„Nėra dovanų, nėra aukų, nėra aukojimų, nėra gerų ir blogų veiksmų vaisių, rezultatų, nėra šio pasaulio, nėra kito pasaulio, nėra motinos, nėra tėvo, nėra savaime gimusių būtybių, nėra pasaulyje teisingai žengusių, teisingų pasiekimų atsiskyrėlių ar brahmanų, kurie būtų paskelbę patys tiesiogine patirtimi pažinę šį ir kitą pasaulius.” ",
  "mn60:6.1": "Tačiau esti, namų šeimininkai, taip pat tam tikrų atsiskyrėlių ir brahmanų, išpažįstančių doktriną, kuri yra tiesiogiai priešinga šiems atsiskyrėliams ir brahmanams. ",
  "mn60:6.2": "Jie sako: ",
  "mn60:6.3": "„Esti dovanos, esti aukos, esti aukojimai, esti gerų ir blogų veiksmų vaisiai, rezultatai, esti šis pasaulis, esti kitas pasaulis, esti motina, esti tėvas, esti savaime gimusios būtybės, esti pasaulyje teisingai žengusių, teisingų pasiekimų atsiskyrėlių ar brahmanų, kurie būtų paskelbę patys tiesiogine patirtimi pažinę šį ir kitą pasaulius.” ",
  "mn60:6.4": "Kaip manote, namų šeimininkai, ",
  "mn60:6.5": "argi šie atsiskyrėliai ir brahmanai neišpažįsta tiesiogiai priešingų doktrinų?” ",
  "mn60:6.6": "„Taip, Garbusis.” ",
  "mn60:7.1": "Tarp jų, namų šeimininkai, tikėtina, kad atsiskyrėliai ir brahmanai,  kurie išpažįsta tokią doktriną, laikosi tokių pažiūrų: ",
  "mn60:7.2": "„Nėra dovanų, nėra aukų … kurie būtų paskelbę patys tiesiogine patirtimi pažinę šį ir kitą pasaulius,” – ",
  "mn60:7.3": "atsisakę šių trijų dorų reiškinių: gero elgesio kūnu, gero elgesio kalba ir gero elgesio protu, gyvens pritaikydami šiuos tris nedorus reiškinius: blogą elgesį kūnu, blogą elgesį kalba ir blogą elgesį protu. ",
  "mn60:7.4": "Dėl kokios priežasties? ",
  "mn60:7.5": "Juk tie gerbiami atsiskyrėliai ir brahmanai nemato nei nedorų būsenų kartumo, smukimo ir užterštumo, nei atsižadėjimo naudos, nei apsivalymo veiksnio dorose būsenose. ",
  "mn60:8.1": "Kai kitas pasaulis tikrai esti, o laikomasi požiūrio, kad kito pasaulio nėra, tai neteisingas požiūris. ",
  "mn60:8.2": "Kai kitas pasaulis tikrai esti, o galvojama, kad kito pasaulio nėra, tai neteisinga mintis. ",
  "mn60:8.3": "Kai kitas pasaulis tikrai esti, o sakoma, kad kito pasaulio nėra, tai neteisinga kalba. ",
  "mn60:8.4": "Kas sako, kad kito pasaulio nėra, kai kitas pasaulis tikrai esti, jis prieštarauja _arahantams_ žinantiems kitus pasaulius. ",
  "mn60:8.5": "Kai kitas pasaulis tikrai esti, o kitam įteigiama, kad kito pasaulio nėra, tai neteisingo mokymo įteigimas. ",
  "mn60:8.6": "Dėl to neteisingo mokymo įteigimo jis save aukština, o kitus peikia. ",
  "mn60:8.7": "Taip atsižadama praeityje buvusio gero elgesio ir įsitvirtinama blogame elgesyje. ",
  "mn60:8.8": "Ir taip, atsiranda ši daugybė blogų, nedorų reiškinių sąlygotų neteisingo požiūrio: neteisingas požiūris, neteisinga mintis, neteisinga kalba, priešiškumas tauriesiems, neteisingo mokymo įteigimas, savęs aukštinimas ir kito peikimas. ",
  "mn60:9.1": "Apie tai, namų šeimininkai, išmintingas žmogus svarsto taip: ",
  "mn60:9.2": "„Jei kito pasaulio nėra, tai šis gerbiamas žmogus po kūno žūties, užsitikrins savo saugumą. ",
  "mn60:9.3": "Tačiau, jei kitas pasaulis esti, šis gerbiamas žmogus, po kūno žūties, po mirties atgims pragaištingoje, blogoje vietoje, kančių pasaulyje, pragare. ",
  "mn60:9.4": "Norėtusi, kad kito pasaulio nebūtų, kad tų gerbiamų atsiskyrėlių ir brahmanų žodžiai būtų tiesa. ",
  "mn60:9.5": "Na bet tuomet šis gerbiamas žmogus vis vien jau šiame gyvenime yra smerktinas išmintingaisiais kaip blogo elgesio žmogus, neteisingų pažiūrų, išpažįstantis (kitų pasaulių) neegzistavimą. ",
  "mn60:9.6": "Jei gi kitas pasaulis esti, tuomet šis gerbiamas žmogus išmetė dvipusiškai nelaimingą kaulelį: ",
  "mn60:9.7": "jis ir šiame gyvenime yra smerktinas išmintingaisiais, ir po kūno žūties, po mirties atgims pragaištingoje, blogoje vietoje, kančių pasaulyje, pragare. ",
  "mn60:9.8": "Taip jis neteisingai suprato ir pritaikė šį nenuginčijamą mokymą taip, kad jis galioja tik vienu atveju, o dorąją galimybę atmeta. ",
  "mn60:10.1": "Tarp jų, namų šeimininkai, tikėtina, kad atsiskyrėliai ir brahmanai,  kurie išpažįsta tokią doktriną, laikosi tokių pažiūrų: ",
  "mn60:10.2": "„Esti dovanos … esti pasaulyje teisingai žengusių, teisingų pasiekimų atsiskyrėlių ar brahmanų, kurie būtų paskelbę patys tiesiogine patirtimi pažinę šį ir kitą pasaulius,” – ",
  "mn60:10.3": "atsisakę šių trijų nedorų reiškinių: blogo elgesio kūnu, blogo elgesio kalba ir blogo elgesio protu – jei gyvens pritaikydami šiuos tris dorus reiškinius: gerą elgesį kūnu, gerą elgesį kalba ir gerą elgesį protu. ",
  "mn60:10.4": "Dėl kokios priežasties? ",
  "mn60:10.5": "Juk tie gerbiami atsiskyrėliai ir brahmanai mato nedorų būsenų kartumą, smukimą ir užterštumą bei atsižadėjimo naudą ir apsivalymo veiksnį dorose būsenose. ",
  "mn60:11.1": "Kai kitas pasaulis tikrai esti, ir laikomasi požiūrio, kad kitas pasaulis esti, tai teisingas požiūris. ",
  "mn60:11.2": "Kai kitas pasaulis tikrai esti, ir galvojama, kad kitas pasaulis esti, tai teisinga mintis. ",
  "mn60:11.3": "Kai kitas pasaulis tikrai esti, ir sakoma, kad kitas pasaulis esti, tai teisinga kalba. ",
  "mn60:11.4": "Kas sako, kad kitas pasaulis esti, kai kitas pasaulis tikrai esti, jis neprieštarauja _arahantams_ žinantiems kitus pasaulius. ",
  "mn60:11.5": "Kai kitas pasaulis tikrai esti, ir kitam įteigiama, kad kitas pasaulis esti, tai teisingo mokymo įteigimas. ",
  "mn60:11.6": "Dėl to teisingo mokymo įteigimo jis nei save aukština, nei kitus peikia. ",
  "mn60:11.7": "Taip atsižadama praeityje buvusio blogo elgesio ir įsitvirtinama gerame elgesyje. ",
  "mn60:11.8": "Ir taip, atsiranda ši daugybė dorų reiškinių sąlygotų teisingo požiūrio: teisingas požiūris, teisinga mintis, teisinga kalba, nepriešiškumas tauriesiems, teisingo mokymo įteigimas, neaukštinimas savęs ir nepeikimas kito. ",
  "mn60:12.1": "Apie tai, namų šeimininkai, išmintingas žmogus svarsto taip: ",
  "mn60:12.2": "„Jei kitas pasaulis esti, tai šis gerbiamas žmogus po kūno žūties, po mirties atgims geroje vietoje, danguje. ",
  "mn60:12.3": "Norėtusi, kad nebūtų kito pasaulio, kad tų gerbiamų atsiskyrėlių ir brahmanų žodžiai būtų tiesa. ",
  "mn60:12.4": "Na bet tuomet šis gerbiamas žmogus vis vien jau šiame gyvenime yra giriamas išmintingųjų kaip doro elgesio žmogus, teisingų pažiūrų, išpažįstantis (kitų pasaulių) egzistavimą. ",
  "mn60:12.5": "Jei gi kitas pasaulis esti, tuomet šis gerbiamas žmogus išmetė dvipusiškai laimingą kaulelį: ",
  "mn60:12.6": "jis ir šiame gyvenime yra giriamas išmintingųjų, ir po kūno žūties, po mirties atgims geroje vietoje, danguje. ",
  "mn60:12.7": "Taip jis teisingai suprato ir pritaikė šį nenuginčijamą mokymą taip, kad jis galioja abejais atvejais, ir atmeta nedorąją galimybę. ",
  "mn60:13.1": "Esti, namų šeimininkai, tam tikrų atsiskyrėlių ir brahmanų, kurie išpažįsta tokią doktriną, laikosi tokių pažiūrų: ",
  "mn60:13.2": "„Kai kažkas veikia ar skatina veikti, pjauna ar skatina pjauti, muša ar skatina mušti, sukelia sielvartą ar skatina sukelti sielvartą, alina ar skatina alinti, baugina ar skatina bauginti, žudo ar skatina žudyti, ima tai, kas neduota, laužiasi į namus, plėšikauja, vagia iš atokių namų, apiplėšinėja kelyje, svetimauja ar meluoja, jis nepadaro nieko blogo. ",
  "mn60:13.3": "Net jei kažkas visą, kas šioje žemėje yra gyva, sumaišytų į vieną mėsos košę, į vieną mėsos krūvą skustuvo peiliuko aštrumo ratu – tai nebūtų blogio šaltiniu, tai neatneštų blogio. ",
  "mn60:13.4": "Net jei kažkas eitų pietiniu Gangos krantu žudydamas, pjaudamas, liepdamas pjauti, mušdamas ar liepdamas mušti – tai nebūtų blogio šaltiniu, tai neatneštų blogio. ",
  "mn60:13.5": "Net jei kažkas eitų šiauriniu Gangos krantu duodamas, skatindamas duoti, aukodamas ar skatindamas aukoti – tai nebūtų nuopelnų šaltiniu, tai neatneštų nuopelnų. ",
  "mn60:13.6": "Dosnumas, susivaldymas, savitvarda, tiesos sakymas nėra nuopelningi, jie neatneša nuopelnų.” ",
  "mn60:14.1": "Tačiau esti, namų šeimininkai, taip pat tam tikrų atsiskyrėlių ir brahmanų, išpažįstančių doktriną, kuri yra tiesiogiai priešinga šiems atsiskyrėliams ir brahmanams. ",
  "mn60:14.2": "„Kai kažkas veikia ar skatina veikti, pjauna ar skatina pjauti, muša ar skatina mušti, sukelia sielvartą ar skatina sukelti sielvartą, alina ar skatina alinti, baugina ar skatina bauginti, žudo ar skatina žudyti, ima tai, kas neduota, laužiasi į namus, plėšikauja, vagia iš atokių namų, apiplėšinėja kelyje, svetimauja ar meluoja, jis daro bloga. ",
  "mn60:14.3": "Jei kažkas visą, kas šioje žemėje yra gyva, sumaišytų į vieną mėsos košę, į vieną mėsos krūvą skustuvo peiliuko aštrumo ratu – tai būtų blogio šaltiniu, tai atneštų blogį. ",
  "mn60:14.4": "Jei kažkas eitų pietiniu Gangos krantu žudydamas, pjaudamas, liepdamas pjauti, mušdamas ar liepdamas mušti – tai būtų blogio šaltiniu, tai atneštų blogį. ",
  "mn60:14.5": "Jei kažkas eitų šiauriniu Gangos krantu duodamas, skatindamas duoti, aukodamas ar skatindamas aukoti – tai būtų nuopelnų šaltiniu, tai atneštų nuopelnų. ",
  "mn60:14.6": "Dosnumas, susivaldymas, savitvarda, tiesos sakymas yra nuopelningi, jie atneša nuopelnų.” ",
  "mn60:14.7": "Kaip manote, namų šeimininkai, ",
  "mn60:14.8": "argi šie atsiskyrėliai ir brahmanai neišpažįsta tiesiogiai priešingų doktrinų?” ",
  "mn60:14.9": "„Taip, Garbusis.” ",
  "mn60:15.1": "Tarp jų, namų šeimininkai, tikėtina, kad atsiskyrėliai ir brahmanai,  kurie išpažįsta tokią doktriną, laikosi tokių pažiūrų: ",
  "mn60:15.2": "„Kai kažkas veikia ar skatina veikti, pjauna ar skatina pjauti, muša ar skatina mušti, sukelia sielvartą ar skatina sukelti sielvartą, alina ar skatina alinti, baugina ar skatina bauginti, žudo ar skatina žudyti, ima tai, kas neduota, laužiasi į namus, plėšikauja, vagia iš atokių namų, apiplėšinėja kelyje, svetimauja ar meluoja, jis nepadaro nieko blogo. ",
  "mn60:15.3": "Net jei kažkas visą, kas šioje žemėje yra gyva, sumaišytų į vieną mėsos košę, į vieną mėsos krūvą skustuvo peiliuko aštrumo ratu – tai nebūtų blogio šaltiniu, tai neatneštų blogio. ",
  "mn60:15.4": "Net jei kažkas eitų pietiniu Gangos krantu žudydamas, pjaudamas … Dosnumas, susivaldymas, savitvarda, tiesos sakymas nėra nuopelningi, jie neatneša nuopelnų,” – ",
  "mn60:15.5": "atsisakę šių trijų dorų reiškinių: gero elgesio kūnu, gero elgesio kalba ir gero elgesio protu, gyvens pritaikydami šiuos tris nedorus reiškinius: blogą elgesį kūnu, blogą elgesį kalba ir blogą elgesį protu. ",
  "mn60:15.6": "Dėl kokios priežasties? ",
  "mn60:15.7": "Juk tie gerbiami atsiskyrėliai ir brahmanai nemato nei nedorų būsenų kartumo, smukimo ir užterštumo, nei atsižadėjimo naudos, nei apsivalymo veiksnio dorose būsenose. ",
  "mn60:16.1": "Kai veiksmas tikrai esti, o laikomasi požiūrio, kad veiksmo nėra, tai neteisingas požiūris. ",
  "mn60:16.2": "Kai veiksmas tikrai esti, o galvojama, kad veiksmo nėra, tai neteisinga mintis. ",
  "mn60:16.3": "Kai veiksmas tikrai esti, o sakoma, kad veiksmas nėra, tai neteisinga kalba. ",
  "mn60:16.4": "Kas sako, kad veiksmo nėra, kai veiksmas tikrai esti, jis prieštarauja _arahantams_ išpažįstantiems veiksmų (egzistavimą). ",
  "mn60:16.5": "Kai veiksmas tikrai esti, o kitam įteigiama, kad veiksmo nėra, tai neteisingo mokymo įteigimas. ",
  "mn60:16.6": "Dėl to neteisingo mokymo įteigimo jis save aukština, o kitus peikia. ",
  "mn60:16.7": "Taip atsižadama praeityje buvusio gero elgesio ir įsitvirtinama blogame elgesyje. ",
  "mn60:16.8": "Ir taip, atsiranda ši daugybė blogų, nedorų reiškinių sąlygotų neteisingo požiūrio: neteisingas požiūris, neteisinga mintis, neteisinga kalba, priešiškumas tauriesiems, neteisingo mokymo įteigimas, savęs aukštinimas ir kito peikimas. ",
  "mn60:17.1": "Apie tai, namų šeimininkai, išmintingas žmogus svarsto taip: ",
  "mn60:17.2": "„Jei veiksmo nėra, tai šis gerbiamas žmogus po kūno žūties, užsitikrins savo saugumą. ",
  "mn60:17.3": "Tačiau, jei veiksmas esti, šis gerbiamas žmogus, po kūno žūties, po mirties atgims pragaištingoje, blogoje vietoje, kančių pasaulyje, pragare. ",
  "mn60:17.4": "Norėtusi, kad veiksmo nebūtų, kad tų gerbiamų atsiskyrėlių ir brahmanų žodžiai būtų tiesa. ",
  "mn60:17.5": "Na bet tuomet šis gerbiamas žmogus vis vien jau šiame gyvenime yra smerktinas išmintingaisiais kaip blogo elgesio žmogus, neteisingų pažiūrų, išpažįstantis veiksmų neegzistavimą. ",
  "mn60:17.6": "Jei gi veiksmas esti, tuomet šis gerbiamas žmogus išmetė dvipusiškai nelaimingą kaulelį: ",
  "mn60:17.7": "jis ir šiame gyvenime yra smerktinas išmintingaisiais, ir po kūno žūties, po mirties atgims pragaištingoje, blogoje vietoje, kančių pasaulyje, pragare. ",
  "mn60:17.8": "Taip jis neteisingai suprato ir pritaikė šį nenuginčijamą mokymą taip, kad jis galioja tik vienu atveju, o dorąją galimybę atmeta. ",
  "mn60:18.1": "Tarp jų, namų šeimininkai, tikėtina, kad atsiskyrėliai ir brahmanai,  kurie išpažįsta tokią doktriną, laikosi tokių pažiūrų: ",
  "mn60:18.2": "„Kai kažkas veikia ar skatina veikti, pjauna ar skatina pjauti, muša ar skatina mušti, sukelia sielvartą ar skatina sukelti sielvartą, alina ar skatina alinti, baugina ar skatina bauginti, žudo ar skatina žudyti, ima tai, kas neduota, laužiasi į namus, plėšikauja, vagia iš atokių namų, apiplėšinėja kelyje, svetimauja ar meluoja, jis daro bloga. ",
  "mn60:18.3": "Jei kažkas visą, kas šioje žemėje yra gyva, sumaišytų į vieną mėsos košę, į vieną mėsos krūvą skustuvo peiliuko aštrumo ratu – tai būtų blogio šaltiniu, tai atneštų blogį. ",
  "mn60:18.4": "Jei kažkas eitų pietiniu Gangos krantu žudydamas, pjaudamas, liepdamas pjauti, mušdamas ar liepdamas mušti – tai būtų blogio šaltiniu, tai atneštų blogį. ",
  "mn60:18.5": "Jei kažkas eitų šiauriniu Gangos krantu duodamas, skatindamas duoti, aukodamas ar skatindamas aukoti – tai būtų nuopelnų šaltiniu, tai atneštų nuopelnų.\n Dosnumas, susivaldymas, savitvarda, tiesos sakymas yra nuopelningi, jie atneša nuopelnų,” – ",
  "mn60:18.6": "atsisakę šių trijų nedorų reiškinių: blogo elgesio kūnu, blogo elgesio kalba ir blogo elgesio protu – jei gyvens pritaikydami šiuos tris dorus reiškinius: gerą elgesį kūnu, gerą elgesį kalba ir gerą elgesį protu. ",
  "mn60:18.7": "Dėl kokios priežasties? ",
  "mn60:18.8": "Juk tie gerbiami atsiskyrėliai ir brahmanai mato nedorų būsenų kartumą, smukimą ir užterštumą bei atsižadėjimo naudą ir apsivalymo veiksnį dorose būsenose. ",
  "mn60:19.1": "Kai veiksmas tikrai esti, ir laikomasi požiūrio, kad veiksmas esti, tai teisingas požiūris. ",
  "mn60:19.2": "Kai veiksmas tikrai esti, ir galvojama, kad veiksmas esti, tai teisinga mintis. ",
  "mn60:19.3": "Kai veiksmas tikrai esti, ir sakoma, kad veiksmas esti, tai teisinga kalba. ",
  "mn60:19.4": "Kas sako, kad veiksmas esti, kai veiksmas tikrai esti, jis neprieštarauja _arahantams_ išpažįstantiems veiksmų (egzistavimą). ",
  "mn60:19.5": "Kai veiksmas tikrai esti, ir kitam įteigiama, kad veiksmas esti, tai teisingo mokymo įteigimas. ",
  "mn60:19.6": "Dėl to teisingo mokymo įteigimo jis nei save aukština, nei kitus peikia. ",
  "mn60:19.7": "Taip atsižadama praeityje buvusio blogo elgesio ir įsitvirtinama gerame elgesyje. ",
  "mn60:19.8": "Ir taip, atsiranda ši daugybė dorų reiškinių sąlygotų teisingo požiūrio: teisingas požiūris, teisinga mintis, teisinga kalba, nepriešiškumas tauriesiems, teisingo mokymo įteigimas, neaukštinimas savęs ir nepeikimas kito. ",
  "mn60:20.1": "Apie tai, namų šeimininkai, išmintingas žmogus svarsto taip: ",
  "mn60:20.2": "„Jei veiksmas esti, tai šis gerbiamas žmogus po kūno žūties, po mirties atgims geroje vietoje, danguje. ",
  "mn60:20.3": "Norėtusi, kad veiksmo nebūtų, kad tų gerbiamų atsiskyrėlių ir brahmanų žodžiai būtų tiesa. ",
  "mn60:20.4": "Na bet tuomet šis gerbiamas žmogus vis vien jau šiame gyvenime yra giriamas išmintingųjų kaip doro elgesio žmogus, teisingų pažiūrų, išpažįstantis veiksmų egzistavimą. ",
  "mn60:20.5": "Jei gi veiksmas esti, tuomet šis gerbiamas žmogus išmetė dvipusiškai laimingą kaulelį: ",
  "mn60:20.6": "jis ir šiame gyvenime yra giriamas išmintingųjų, ir po kūno žūties, po mirties atgims geroje vietoje, danguje. ",
  "mn60:20.7": "Taip jis teisingai suprato ir pritaikė šį nenuginčijamą mokymą taip, kad jis galioja abejais atvejais, ir atmeta nedorąją galimybę. ",
  "mn60:21.1": "Esti, namų šeimininkai, tam tikrų atsiskyrėlių ir brahmanų, kurie išpažįsta tokią doktriną, laikosi tokių pažiūrų: ",
  "mn60:21.2": "„Nėra būtybių teršimо priežasties, nėra sąlygos, ",
  "mn60:21.3": "būtybės teršiasi be priežasties, nesąlygotai. ",
  "mn60:21.4": "Nėra būtybių apsivalymo priežasties, nėra sąlygos, ",
  "mn60:21.5": "būtybės apsivalo be priežasties, nesąlygotai. ",
  "mn60:21.6": "Nėra stiprybės, nėra uolumo, nėra žmogaus galybės, nėra žmogaus pastangos. ",
  "mn60:21.7": "Visos būtybės, visos esybės, visi padarai, visos sielos yra be valdžios, yra be stiprybės, yra be uolumo. Veikiamos likimo, aplinkos ir gamtos, jos vystosi ir patiria malonumą ir skausmą tarp šešių rasių.” ",
  "mn60:22.1": "Tačiau esti, namų šeimininkai, taip pat tam tikrų atsiskyrėlių ir brahmanų, išpažįstančių doktriną, kuri yra tiesiogiai priešinga šiems atsiskyrėliams ir brahmanams. "
}