{
  "an7.49:0.1": "Palaipsninių suttų rinkinys 7 ",
  "an7.49:0.2": "5. Skyrius apie didį aukojimą ",
  "an7.49:0.3": "49. Antra sutta apie suvokimus ",
  "an7.49:1.1": "„Vienuoliai, išlavinti, dažnai praktikuoti, šie septyni suvokimai duoda didžiulę naudą ir vaisius, jie remiasi į nemirtingą elementą, jų viršūnė yra tai, kas yra nemirtinga. ",
  "an7.49:1.2": "Kokie, septyni? ",
  "an7.49:1.3": "Atgrasumo suvokimas, mirties suvokimas, maisto šlykštumo suvokimas, niekuo nesimėgavimo pasaulyje suvokimas, nepastovumo suvokimas, kančios tame, kas nepastovu, suvokimas ir savasties nebuvimo kančioje suvokimas. ",
  "an7.49:1.4": "Vienuoliai, išlavinti, dažnai praktikuoti, šie septyni suvokimai duoda didžiulę naudą ir vaisius, jie remiasi į nemirtingą elementą, jų viršūnė yra tai, kas yra nemirtinga. ",
  "an7.49:2.1": "„Vienuoliai, išlavintas, dažnai praktikuotas atgrasumo suvokimas duoda didžiulę naudą ir vaisius, jis remiasi į nemirtingą elementą, jo viršūnė yra tai, kas yra nemirtinga.” ",
  "an7.49:2.2": "Taip buvo pasakyta. Ir kodėl taip buvo pasakyta? ",
  "an7.49:2.3": "Vienuoliai, protas vienuolio, įpratusio dažniausiai suvokti atgrasumą, traukiasi nuo lytinių santykių, gręžiasi, nusisuka nuo jų, nesiekia jų, ir jame įsitvirtina arba lygiažiūra, arba pasišlykštėjimas. ",
  "an7.49:2.4": "Panašiai, vienuoliai, kaip gaidžio plunksna ar sausgyslės gabaliukas mestas į ugnį traukiasi, gręžiasi, nusisuka nuo jos, nesiekia jos, ",
  "an7.49:2.5": "lygiai gi taip pat, vienuoliai, protas vienuolio, įpratusio dažniausiai suvokti atgrasumą, traukiasi nuo lytinių santykių, gręžiasi, nusisuka nuo jų, nesiekia jų, ir jame įsitvirtina arba lygiažiūra, arba pasišlykštėjimas. ",
  "an7.49:3.1": "Jei, vienuoliai, protas vienuolio, įpratusio dažniausiai suvokti atgrasumą, siekia lytinių santykių bei jame įsitvirtina žavėjimasis, ",
  "an7.49:3.2": "tas vienuolis turėtų suprasti: „Neišvysčiau atgrasumo suvokimo, esu toks pat kaip ir anksčiau, nesu pasiekęs (protą) išlavinujosio stiprybės.” ",
  "an7.49:3.3": "Jis aiškiai tuomet tai supranta. ",
  "an7.49:3.4": "Bet jei, vienuoliai, protas vienuolio, įpratusio dažniausiai suvokti atgrasumą, traukiasi nuo lytinių santykių, gręžiasi, nusisuka nuo jų, nesiekia jų, ir jame įsitvirtina arba lygiažiūra, arba pasišlykštėjimas, ",
  "an7.49:3.5": "tas vienuolis turėtų suprasti: „Gerai išvysčiau atgrasumo suvokimą, esu ne toks pat kaip anksčiau, esu pasiekęs (protą) išlavinujosio stiprybę.” ",
  "an7.49:3.6": "Jis aiškiai tuomet tai supranta. ",
  "an7.49:3.7": "„Vienuoliai, išlavintas, dažnai praktikuotas atgrasumo suvokimas duoda didžiulę naudą ir vaisius, jis remiasi į nemirtingą elementą, jo viršūnė yra tai, kas yra nemirtinga.” "
}