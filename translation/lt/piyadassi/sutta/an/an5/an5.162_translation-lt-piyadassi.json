{
  "an5.162:0.1": "Palaipsninių suttų rinkinys 5 ",
  "an5.162:0.2": "17. Pyktis ",
  "an5.162:0.3": "162. Antroji sutta apie tai, kaip atsikratyti pykčio ",
  "an5.162:1.1": "Ten gi garbingasis Sariputa kreipėsi į vienuolius: ",
  "an5.162:1.2": "„Mielieji vienuoliai!” ",
  "an5.162:1.3": "„Taip, Mielasis,” – atsakė garbingajam Sariputai tie vienuoliai. ",
  "an5.162:1.4": "Garbingasis Sariputa štai ką pasakė: ",
  "an5.162:2.1": "„Draugai, yra šie penki (būdai) atsikratyti pykčio. Kad ir į ką būtų nukreiptas vienuoliui sukilęs pyktis, šiais (būdais) jo turėtų būti visiškai atsikratoma. ",
  "an5.162:2.2": "Kokie penki? ",
  "an5.162:2.3": "Štai, draugai, kažkokio žmogaus elgesys kūnu yra nešvarus, bet elgesys kalba – išgrinintas. ",
  "an5.162:2.4": "Tokio žmogaus atžvilgiu, draugai, turėtų būti visiškai atsikratoma pykčio. ",
  "an5.162:2.5": "Bet štai, draugai, kažkokio žmogaus elgesys kalba yra nešvarus, bet elgesys kūnu – išgrinintas. ",
  "an5.162:2.6": "Taip pat tokio žmogaus atžvilgiu, draugai, turėtų būti visiškai atsikratoma pykčio. ",
  "an5.162:2.7": "Bet štai, draugai, kažkokio žmogaus ir elgesys kalba yra nešvarus, ir elgesys kūnu – nešvarus, tačiau laikas nuo laiko jo protas atsiveria, jo protas praskaidrėja. ",
  "an5.162:2.8": "Taip pat tokio žmogaus atžvilgiu, draugai, turėtų būti visiškai atsikratoma pykčio. ",
  "an5.162:2.9": "Bet štai, draugai, kažkokio žmogaus ir elgesys kalba yra nešvarus, ir elgesys kūnu – nešvarus, ir nebūna akimirkų, kai jo protas atsivertų, jo protas praskaidrėtų. ",
  "an5.162:2.10": "Taip pat tokio žmogaus atžvilgiu, draugai, turėtų būti visiškai atsikratoma pykčio. ",
  "an5.162:2.11": "Bet štai, draugai, kažkokio žmogaus ir elgesys kalba yra išgrynintas, ir elgesys kūnu – išgrynintas, ir laikas nuo laiko jo protas atsiveria, jo protas praskaidrėja. ",
  "an5.162:2.12": "Taip pat tokio žmogaus atžvilgiu, draugai, turėtų būti visiškai atsikratoma pykčio. ",
  "an5.162:3.1": "Kaip, draugai, turėtų būti visiškai atsikratoma pykčio to žmogaus atžvilgiu, kurio elgesys kūnu yra nešvarus, bet elgesys kalba – išgrinintas? ",
  "an5.162:3.2": "Panašiai, draugai, kaip vienuolis, dėvintis iš skarmalų pasiūtą apdarą, pamatęs skudurą suimtų jį kairę koja, dešine paskleistų, ir išplėšęs sveiką dalį, pasiimtų ją ir nueitų, ",
  "an5.162:3.3": "lygiai gi, draugai, taip pat tuo metu nereikėtų kreipti dėmesio į nešvarų kūno elgesį to žmogaus, kurio elgesys kūnu yra nešvarus, bet elgesys kalba – išgrinintas, verčiau reikėtų kreipti dėmesį į jo išgrynintą elgesį kalba. ",
  "an5.162:3.4": "Taip to žmogaus atžvilgiu turėtų būti visiškai atsikratoma pykčio. ",
  "an5.162:4.1": "Kaip, draugai, turėtų būti visiškai atsikratoma pykčio to žmogaus atžvilgiu, kurio elgesys kalba yra nešvarus, bet elgesys kūnu – išgrinintas? ",
  "an5.162:4.2": "Panašiai, draugai, kaip kad jei būtų apaugęs samanomis ir dumbliais lotosų tvenkinys. ",
  "an5.162:4.3": "Ir štai ateitų išsekintas, kamuojamas kaitros, žmogus, išvargęs, nudegęs, ištroškęs. ",
  "an5.162:4.4": "Įbridęs į tą tvekinį, jis abejomis rankomis nustumtų samanas ir dumblius į šalis, atsigertų iš suglaustų delnų ir nueitų. "
}