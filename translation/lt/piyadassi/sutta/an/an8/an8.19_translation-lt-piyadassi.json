{
  "an8.19:0.1": "Palaipsninių suttų rinkinys 8 ",
  "an8.19:0.2": "2. Didysis skyrius ",
  "an8.19:0.3": "19. Paharadai ",
  "an8.19:1.1": "Kartą Palaimintasis buvo apsistojęs Verandžijos nendryne didžiulio nimo medžio papėdėje. ",
  "an8.19:1.2": "Ir štai _asurų_ valdovas Paharada nuėjo pas Palaimintąjį. Atėjęs pasveikino jį ir atsistojo iš šono. Stovinčiam gi iš šono _asurų_ valdovui Paharadai Palaimintasis pasakė štai ką: ",
  "an8.19:2.1": "„Sakyki, Paharada, ar asurai gauna malonumą iš didžiojo vandenyno?” ",
  "an8.19:2.2": "„Asurai, Garbusis, gauna malonumą iš didžiojo vandenyno.” ",
  "an8.19:2.3": "„Bet kiek gi, Paharada, yra nuostabių, stulbinančių didžiojo vandenyno ypatumų, kurių matymas džiugina _asurus_?” ",
  "an8.19:2.4": "„Garbusis, yra aštuoni, nuostabūs, stulbinantys didžiojo vandenyno ypatumai, kurių matymas džiugina _asurus_. ",
  "an8.19:2.5": "Kokie aštuoni? ",
  "an8.19:2.6": "Didysis vandenynas, Garbusis, leidžiasi, šlija ir svyra palaipsniui, o ne stačiai kaip skardis. ",
  "an8.19:2.7": "Ir tai, kad didysis vandenynas leidžiasi, šlija ir svyra palaipsniui, o ne stačiai kaip skardis, ",
  "an8.19:2.8": "tai, Garbusis, pirmas didžiojo vandenyno nuostabus, stulbinantis ypatumas, kurio matymas džiugina _asurus_. ",
  "an8.19:3.1": "Toliau, Garbusis, didysis vandenynas iš prigimties stabilus, jis neperžengia krantų. ",
  "an8.19:3.3": "tai, Garbusis, antasis didžiojo vandenyno nuostabus, stulbinantis ypatumas, kurio matymas džiugina _asurus_. "
}