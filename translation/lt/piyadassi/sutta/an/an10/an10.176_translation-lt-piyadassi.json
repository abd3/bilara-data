{
  "an10.176:0.1": "Palaipsninių suttų rinkinys 10 ",
  "an10.176:0.2": "17. Džanusoni ",
  "an10.176:0.3": "176. Čunda ",
  "an10.176:1.1": "Taip aš girdėjau. ",
  "an10.176:1.2": "Kartą Palaimintasis buvo apsistojęs Pavoje kalvio sūnaus Čundos mangų giraitėje. ",
  "an10.176:1.3": "Ir štai kalvio sūnus Čunda nuėjo pas Palaimintąjį. Atėjęs, pasveikino jį ir atsisėdo iš šono. Sėdinčiam gi iš šono kalvio sūnui Čundai Palaimintasis pasakė štai ką: ",
  "an10.176:1.4": "„Kieno, Čunda, apsivalymas tau patinka?” ",
  "an10.176:1.5": "„Garbusis, man patinka apsivalymas, kurį aiškina vakariečių brahmanai, kurie nešiojasi vandens puodus, nešioja vandens augalų girliandas, prižiūri šventąją ugnį ir panardina save į vandenį.” ",
  "an10.176:2.1": "„Ir kaip gi, Čunda, apsivalymą aiškina vakariečių brahmanai, kurie nešiojasi vandens puodus, nešioja vandens augalų girliandas, prižiūri šventąją ugnį ir panardina save į vandenį?” ",
  "an10.176:2.2": "„Štai, Garbusis, esti vakariečių brahmanai, kurie nešiojasi vandens puodus, nešioja vandens augalų girliandas, prižiūri šventąją ugnį ir panardina save į vandenį. Jie ragina mokinius (daryti) taip: ",
  "an10.176:2.3": "„Teikis, gerasis žmogau, anksti keldamasis paliesti žemę iš lovos, ",
  "an10.176:2.4": "jei nepaliesi žemę, paliesk drėgną karvės mėšlą, ",
  "an10.176:2.5": "jei nepaliesi drėgno karvės mėšlo, paliesk žalią žolę, ",
  "an10.176:2.6": "jei nepaliesi žalios žolės, pasirūpink ugnimi, ",
  "an10.176:2.7": "jei nepasirūpinsi ugnimi, suglaustais delnais pasveikink saulę, ",
  "an10.176:2.8": "jei nepasveikinsi suglaustais delnais saulės, tris kartus, įskaitant vakarą, pasinerk į vandenį.” ",
  "an10.176:2.9": "Štai taip, Garbusis, apsivalymą aiškina vakariečių brahmanai, kurie nešiojasi vandens puodus, nešioja vandens augalų girliandas, prižiūri šventąją ugnį ir panardina save į vandenį.” ",
  "an10.176:3.1": "„Čunda, apsivalymas, kurį aiškina vakariečių brahmanai, kurie nešiojasi vandens puodus, nešioja vandens augalų girliandas, prižiūri šventąją ugnį ir panardina save į vandenį, skiriasi nuo apsivalymo tauriųjų disciplinoje.” ",
  "an10.176:3.2": "„Bet koks gi tuomet, Garbusis, yra apsivalymas tauriųjų disciplinoje? ",
  "an10.176:3.3": "Garbusis, būtų gerai jei Palaimintasis pamokytų mane apsivalymo tauriųjų disciplinoje principų.” ",
  "an10.176:4.1": "„Ką gi, Čunda, klausyki, sutelki visą dėmesį, aš kalbėsiu.” ",
  "an10.176:4.2": "„Taip, Garbusis,” – atsakė Palaimintajam kalvio sūnus Čunda. ",
  "an10.176:4.3": "Palaimintasis štai ką pasakė: ",
  "an10.176:5.1": "„Trilypis, Čunda, yra kūno užteršimas, ",
  "an10.176:5.2": "keturlypis – kalbos užteršimas, ",
  "an10.176:5.3": "trilypis – proto užteršimas. ",
  "an10.176:6.1": "„Ir kaip, Čunda, kūno užteršimas – trilypis? ",
  "an10.176:6.2": "Štai, Čunda, kažkas yra žudikas, žiaurus, su suteptomis krauju rankomis, linkęs mušti ir žudyti, be gailesčio gyvoms būtybėms. ",
  "an10.176:7.1": "Jis ima tai, kas neduota, vagia kitų žmonių turtą ir nuosavybę kaime ar miške. ",
  "an10.176:8.1": "Jis svetimauja. Jis turi lytinių santykių su moterimis, kurias saugo motina, tėvas, motina ir tėvas, brolis, sesuo ar giminaičiai, kurias saugo jų _Dhamma_, kurios turi vyrą, kurių pažeidimas užtraukia bausmę, arba net su jau susižadėjusia moterimi. ",
  "an10.176:9.1": "Taip, Čunda, kūno užteršimas – trilypis. ",
  "an10.176:10.1": "„Ir kaip, Čunda, kalbos užteršimas – keturlypis? ",
  "an10.176:10.2": "Štai, Čunda, kažkas meluoja. Pakviestas į tarybą, susirinkimą, pas gimines, į gildiją ar į teismą ir paklaustas kaip liudytojas: „Taigi, gerasis žmogau, pasakyk, ką žinai,” – nežinodamas jis sako, kad žino arba žinodamas sako, kad nežino, nematydamas sako, kad mato arba matydamas sako, kad nemato. Taip jis sąmoningai meluoja dėl savo, kito ar kokios nors nereikšmingos žemiškos naudos. ",
  "an10.176:11.1": "Jis šmeižia. Išgirdęs čia, pasakoja kitur, tam, kad sukiršintų anuos su čionykščiais; arba išgirdęs ten, pasakoja čia, tam, kad sukiršintų čionykščius su anais. Taip jis suardo, suskaldo santarvę, neleidžia jai atsirasti. Jis žavisi susiskaldymu, gėrisi susiskaldymu, savo kalba skatina susiskaldymą. ",
  "an10.176:12.1": "Jis kalba šiurkščiai, taria žodžius, kurie yra šaižūs, raižūs, skaudinantys kitus, žeidžiantys kitus, ant pykčio ribos, nevedantys į sutelktį. ",
  "an10.176:13.1": "Jis tusčiai plepa, kalba nelaiku, kalba, ko nebūta, kalba, kas kenksminga, kalba ne apie mokymą, ne apie discipliną. Jo kalba bevertė, nesavalaikė, nepagrįsta, neapybrėžta ir beprasmė. ",
  "an10.176:13.2": "Taip, Čunda, kalbos užteršimas – keturlypis. ",
  "an10.176:14.1": "Ir kaip, Čunda, proto užteršimas – trilypis? ",
  "an10.176:14.2": "Štai, Čunda, kažkas yra gobšus. Apie kitų žmonių turtą ir nuosavybę jis galvoja: „O, kad tai, kas priklauso kitam būtų mano!” ",
  "an10.176:15.1": "Jis turi piktanorišką protą, blogus ketinimus: „Te šios būtybės žūsta, būna nužudytos, užmuštos, panaikintos ar pašalintos.” ",
  "an10.176:16.1": "JIs turi neteisingą požiūrį, iškreiptą matymą: ",
  "an10.176:16.2": "„Nėra dovanų, nėra aukų, nėra aukojimų, nėra gerų ir blogų veiksmų vaisių, rezultatų, nėra šio pasaulio, nėra kito pasaulio, nėra motinos, nėra tėvo, nėra savaime gimusių būtybių, nėra pasaulyje teisingai žengusių, teisingų pasiekimų atsiskyrėlių ar brahmanų, kurie būtų paskelbę patys tiesiogine patirtimi pažinę šį ir kitą pasaulius.” ",
  "an10.176:16.3": "Taip, Čunda, proto užteršimas – trilypis. ",
  "an10.176:17.1": "Šios, Čunda, yra dešimt nedorų veiksmų krypčių. ",
  "an10.176:17.2": "Ir, Čunda, besilaikantysis šių dešimties nedorų veiksmų krypčių, ar anksti keldamasis paliečia žemę iš lovos, ar nepaliečia jos, yra nešvarus; ",
  "an10.176:18.1": "ar paliečia drėgną karvės mėšlą, ar jo nepaliečia, yra nešvarus; ",
  "an10.176:19.1": "ar paliečia žalią žolę, ar jos nepaliečia, yra nešvarus; ",
  "an10.176:20.1": "ar pasirūpina ugnimi, ar ją nepasirūpina, yra nešvarus; ",
  "an10.176:21.1": "ar suglaustais delnais pasveikina saulę, ar jos nepasveikina, yra nešvarus; ",
  "an10.176:22.1": "ar tris kartus, įskaitant vakarą, pasineria į vandenį, ar nepasineria, yra nešvarus. ",
  "an10.176:22.2": "Dėl kokios priežasties? ",
  "an10.176:22.3": "Šios, Čunda, dešimt nedorų veiksmų krypčių yra nešvarios ir teršiančios. ",
  "an10.176:23.1": "Tai, Čunda, dėl laikimosi šių dešimties nedorų veiksmų krypčių pasirodo pragaras, gyvūnų karalystė, dvasių pasaulis ir visos kitos blogos sferos. ",
  "an10.176:24.1": "Trilypis, Čunda, yra kūno apsivalymas, ",
  "an10.176:24.2": "keturlypis – kalbos apsivalymas, ",
  "an10.176:24.3": "trilypis – proto apsivalymas. ",
  "an10.176:25.1": "„Ir kaip, Čunda, kūno apsivalymas – trilypis? ",
  "an10.176:25.2": "Štai, Čunda, kažkas, atsisakęs žudymo, susilaiko nuo žudymo. Atidėjęs lazdą, atidėjęs ginklus, jis yra kuklus, gailiaširdis, gyvena su gailesčiu visoms gyvoms būtybėms. ",
  "an10.176:26.1": "Atsisakęs imti tai, kas neduota, jis susilaiko nuo ėmimo to, kas neduota. Jis nevagia kitų žmonių turto ir nuosavybės kaime ar miške. ",
  "an10.176:27.1": "Atsisakęs svetimavimo, jis susilaiko nuo svetimavimo. Jis neturi lytinių santykių su moterimis, kurias saugo motina, tėvas, motina ir tėvas, brolis, sesuo ar giminaičiai, kurias saugo jų _Dhamma_, kurios turi vyrą, kurių pažeidimas užtraukia bausmę, arba su jau susižadėjusia moterimi. ",
  "an10.176:28.1": "Taip, Čunda, kūno apsivalymas – trilypis. ",
  "an10.176:29.1": "Ir kaip, Čunda, kalbos apsivalymas – keturlypis? ",
  "an10.176:29.2": "Štai, Čunda, kažkas atsisakęs melagystės, susilaiko nuo melagystės. Pakviestas į tarybą, susirinkimą, pas gimines, į gildiją ar į teismą ir paklaustas kaip liudytojas: „Taigi, gerasis žmogau, pasakyk, ką žinai,” – nežinodamas jis sako, kad nežino arba žinodamas sako, kad žino, nematydamas sako, kad nemato arba matydamas sako, kad mato. Taip jis nemeluoja sąmoningai dėl savo, kito ar kokios nors nereikšmingos žemiškos naudos. ",
  "an10.176:30.1": "Atsisakęs šmeižto, jis susilaiko nuo šmeižimo; išgirdęs čia, jis nepasakoja kitur, tam, kad nesukiršintų anuos su čionykščiais; arba išgirdęs ten, jis nepasakoja čia, tam, kad nesukiršintų čionykščius su anais. Taip jis atstato suardytą (draugystę) arba palaiko (esamą) vienybę, jis džiaugiasi santarve, žavisi santarve, gėrisi santarve, savo kalba skatina santarvę. ",
  "an10.176:31.1": "Atsisakęs šiurkščios kalbos, jis susilaiko nuo kalbėjimo šiurkščiai. Jis taria žodžius, kurie yra nepriekaištingi, malonūs klausai, mieli, širdingi, mandagūs, patinkantys daugeliui, malonūs daugeliui. "
}