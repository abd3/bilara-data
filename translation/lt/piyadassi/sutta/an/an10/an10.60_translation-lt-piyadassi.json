{
  "an10.60:0.1": "Palaipsninių suttų rinkinys 10",
  "an10.60:0.2": "6. Skyrius apie savo protą",
  "an10.60:0.3": "60. Girimānanda",
  "an10.60:1.1": "Kartą Palaimintasis buvo apsistojęs Anathapindikos vienuolyne Džetos girioje netoli Savatthi.",
  "an10.60:1.2": "Tuo gi pat metu garbingasis Girimananda buvo ligos pakirstas, kamuojamas, sunkiai serga.",
  "an10.60:1.3": "Ir štai garbingasis Ananda atėjo pas Palaimintąjį. Atėjęs pagerbė jį ir atsisėdo iš šono. Sėdėdamas gi iš šono Ananda pasakė Palaimintajam štai ką:",
  "an10.60:2.1": "„Garbusis, garbingasis Girimananda yra ligos pakirstas, kamuojamas, sunkiai serga.",
  "an10.60:2.2": "Gerai būtų, Garbusis, jei Palaimintasis iš atjautos nueitų pas garbingąjį Girimanandą.”",
  "an10.60:2.3": "„Ananda, jei tu pats vienuoliui Girimanandai papasakosi apie dešimt suvokimų, visai įmanoma, kad vienuoliui Girimanandai išgirdus tuos dešimt suvokimų, ta liga kaipmat praeis. ",
  "an10.60:3.1": "Kokius dešimt?",
  "an10.60:3.2": "Nepastovumo suvokimas, savasties nebuvimo suvokimas, atgrasumo suvokimas, baisumo suvokimas, atsikratymo suvokimas, išblėsimo suvokimas, baigties suvokimas, nesimėgavimo nieko pasaulyje suvokimą, jokių sudarytų dalykų nenorėjimo suvokimas, atida kvėpavimui.",
  "an10.60:4.1": "Ir koks, Ananda, yra nepastovumo suvokimas?",
  "an10.60:4.2": "Štai, Ananda, vienuolis nuėjęs ar į mišką, ar po medžiu, ar į atokią vietą svarsto taip:",
  "an10.60:4.3": "„Materija nepastovi, jausmo tonas nepastovus, suvokimas nepastovus, proto dariniai nepastovūs, sąmonė nepastovi.”",
  "an10.60:4.4": "Taip jis gyvena kontempliuodamas nepastovumą šiuose penkiuose savinamuose sanduose.",
  "an10.60:4.5": "Tai, Ananda, vadinama nepastovumo suvokimu.",
  "an10.60:5.1": "Ir koks, Ananda, yra savasties nebuvimo suvokimas?",
  "an10.60:5.2": "Štai, Ananda, vienuolis nuėjęs ar į mišką, ar po medžiu, ar į atokią vietą svarsto taip:",
  "an10.60:5.3": "„Akis nėra savastis, formos nėra savastis, ausis nėra savastis, garsai nėra savastis, nosis nėra savastis, kvapai nėra savastis, liežuvis nėra savastis, skoniai nėra savastis, kūnas nėra savastis, apčiuopiami objektai nėra savastis, protas nėra savastis, proto objektai nėra savastis.",
  "an10.60:5.4": "Taip jis gyvena, kontempliuodamas savasties nebuvimą šešiose vidinėse ir išorinėss patyrimo srityse.",
  "an10.60:5.5": "Tai, Ananda, vadinama savasties nebuvimo suvokimu.",
  "an10.60:6.1": "Ir koks, Ananda, yra atgrasumo suvokimas?",
  "an10.60:6.2": "Štai, Ananda, vienuolis šitą patį, padengtą oda kūną, pilną visokiausių nešvarumų, mintyse apžiūri į viršų nuo kojų padų ir žemyn nuo galvos plaukų (taip):",
  "an10.60:6.3": "„Šiame kūne yra galvos plaukai, kūno plaukai, nagai, dantys, oda, raumenys, sausgyslės, kaulai, čiulpai, inkstai, širdis, kepenys, diafragma, blužnis, plaučiai, žarnos, žarnaplėvė, skrandžio turinys, išmatos, tulžis, gleivės, pūliai, kraujas, prakaitas, lašiniai, ašaros, riebalai, seilės, snargliai, sąnarinis tepalas, šlapimas.”",
  "an10.60:6.4": "Taip jis gyvena, kontempliuodamas atgrasumą kūne."
}