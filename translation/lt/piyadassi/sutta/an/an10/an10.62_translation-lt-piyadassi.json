{
  "an10.62:0.1": "Palaipsninių suttų rinkinys 10 ",
  "an10.62:0.2": "7. Porų skyrius ",
  "an10.62:0.3": "62. Troškimas ",
  "an10.62:1.1": "„Neimanoma, vienuoliai, nurodyti pradinio būties troškimo taško (ir pasakyti): „Prieš tai būties troškimo nebuvo, o po to jis atsirado.” ",
  "an10.62:1.2": "Bet, vienuoliai, nepaisant to, įmanoma nurodyti, kad būties troškimas yra tam tikru būdu sąlygotas. ",
  "an10.62:2.1": "Ir aš sakau, vienuoliai, kad būties troškimas yra penamas, nėra nepenamas. ",
  "an10.62:2.2": "Ir kas yra penas būties troškimui? ",
  "an10.62:2.3": "Pasakytina, kad tai neišmanymas. ",
  "an10.62:2.4": "Ir aš sakau, vienuoliai, kad neišmanymas yra penamas, nėra nepenamas. ",
  "an10.62:2.5": "Ir kas yra penas neišmanymui? ",
  "an10.62:2.6": "Pasakytina, kad tai penkios kliūtys. ",
  "an10.62:2.7": "Ir aš sakau, vienuoliai, kad penkios kliūtys yra penamos, nėra nepenamos. ",
  "an10.62:2.8": "Ir kas yra penas penkioms kliūtims? ",
  "an10.62:2.9": "Pasakytina, kad tai trys blogi elgesiai. ",
  "an10.62:2.10": "Ir aš sakau, vienuoliai, kad trys blogi elgesiai yra penami, nėra nepenami. ",
  "an10.62:2.11": "Ir kas yra penas trims blogiems elgesiams? ",
  "an10.62:2.12": "Pasakytina, kad tai (juslinių) gebėjimų nesulaikymas. ",
  "an10.62:2.13": "Ir aš sakau, vienuoliai, kad (juslinių) gebėjimų nesulaikymas yra penamas, nėra nepenamas. ",
  "an10.62:2.14": "Ir kas yra penas (juslinių) gebėjimų nesulaikymui? ",
  "an10.62:2.15": "Pasakytina, kad tai atidos ir aiškaus supratimo stoka. ",
  "an10.62:2.16": "Ir aš sakau, vienuoliai, kad atidos ir aiškaus supratimo stoka yra penama, nėra nepenama. ",
  "an10.62:2.17": "Ir kas yra penas atidos ir aiškaus supratimo stokai? ",
  "an10.62:2.18": "Pasakytina, kad tai neišmintingas dėmesys. ",
  "an10.62:2.19": "Ir aš sakau, vienuoliai, kad neišmintingas dėmesys yra penamas, nėra nepenamas. ",
  "an10.62:2.20": "Ir kas yra penas neišmintingam dėmesiui? ",
  "an10.62:2.21": "Pasakytina, kad tai tikėjimo stoka. ",
  "an10.62:2.22": "Ir aš sakau, vienuoliai, kad tikėjimo stoka yra penama, nėra nepenama. ",
  "an10.62:2.23": "Ir kas yra penas tikėjimo stokai? ",
  "an10.62:2.24": "Pasakytina, kad tai negero mokymo klausymas. ",
  "an10.62:2.25": "Ir aš sakau, vienuoliai, kad negero mokymo klausymas yra penamas, nėra nepenamas. ",
  "an10.62:2.26": "Ir kas yra penas negero mokymo klausymui? ",
  "an10.62:2.27": "Pasakytina, kad tai susidėjimas su blogais žmonėmis. ",
  "an10.62:3.1": "Tokiu būdu, vienuoliai, dėl susidėjimo su blogais žmonėmis pagausėjimo, gausėja negero mokymo klausymo. Dėl negero mokymo klausymo pagausėjimo, gausėja tikėjimo stokos. Dėl tikėjimo stokos pagausėjimo, gausėja neišmintingo dėmesio. Dėl neišmintingo dėmesio pagausėjimo, gausėja atidos ir aiškaus supratimo stokos. Dėl atidos ir aiškaus supratimo stokos pagausėjimo, gausėja (juslinių) gebėjimų nesulaikymo. Dėl (juslinių) gebėjimų nesulaikymo pagausėjimo, gausėja trijų blogų elgesių. Dėl trijų blogų elgesių pagausėjimo, gausėja penkių kliūčių. Dėl penkių kliūčių pagausėjimo, gausėja neišmanymo. Dėl neišmanymo pagausėjimo, gausėja būties troškimo. ",
  "an10.62:3.2": "Štai taip penamas būties troškimas, taip jo gausėja. ",
  "an10.62:4.1": "Panašiai, vienuoliai, kaip kad kai virš kalno dideliais lašais lyja lietus, bėgantis, tekantis žemyn vanduo pildo kalno papėdėje esančias įdubas. Tuomet, dėl kalno papėdėje esančių įdubų prisipildymo, pildosi maži tvenkiniai. Dėl mažų tvenkinių prisipildymo, pildosi dideli tvenkiniai. Dėl didelių tvenkinių prisipildymo, pildosi mažos upės. Dėl mažų upių prisipildymo, pildosi didelės upės. Dėl didelių upių prisipildymo, pildosi didis vandenynas. ",
  "an10.62:4.2": "Štai taip sotinamas didis vandenynas, taip jis pildosi. "
}