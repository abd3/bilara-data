{
  "sn36.6:0.1": "Surištų suttų rinkinys 36",
  "sn36.6:0.2": "1. Su posmais",
  "sn36.6:0.3": "Strėlė",
  "sn36.6:1.1": "„Vienuoliai, neapmokytas, eilinis žmogus, jaučia malonų jausmą, skausmingą jausmą ir nei skausmingą, nei malonų jausmą. ",
  "sn36.6:1.2": "Vienuoliai, apmokytas tauriųjų mokinys taip pat jaučia malonų jausmą, skausmingą jausmą ir nei skausmingą, nei malonų jausmą.",
  "sn36.6:1.3": "Koks čia, vienuoliai, yra skirtumas, nepanašumas, nevienodumas tarp apmokyto tauriųjų mokinio ir neapmokyto eilinio žmogaus?”",
  "sn36.6:1.4": "„Garbusis, mūsų mokymai šaknijasi Palaimintajame, vadovaujamės Palaimintuoju, remiamės Palaimintuoju. Būtų gerai, jei Palaimintasis paaiškintų šio teiginio prasmę. Išgirdę iš Jo, vienuoliai tai įsimins.”…",
  "sn36.6:1.5": "„Vienuoliai, kai neapmokytas eilinis žmogus susiduria su skausmingu jausmu, jis liūdi, kankinasi, rauda, mušasi į krūtinę ir tampa sumišęs.",
  "sn36.6:1.6": " jis jaučia du jausmus –",
  "sn36.6:1.7": "kūnišką ir protinį.",
  "sn36.6:1.8": "Įsivaizduokite, vienuoliai,  kad žmogų persmeigė strėlė,",
  "sn36.6:1.9": " o iškart po to jį persmeigė antra strėlė.",
  "sn36.6:1.10": "Taip, vienuoliai, tas žmogus jaustų dviejų strėlių sukeltą jausmą. ",
  "sn36.6:1.11": "„Lygiai gi taip, vienuoliai, kai neapmokytas eilinis žmogus susiduria su skausmingu jausmu, jis liūdi, kankinasi, rauda, mušasi į krūtinę ir tampa sumišęs.",
  "sn36.6:1.12": " jis jaučia du jausmus:",
  "sn36.6:1.13": "kūnišką ir protinį.",
  "sn36.6:1.14": "Susidūręs su tuo pačiu skausmingu jausmu, jis juo bjaurisi.",
  "sn36.6:1.15": "Kai jis bjaurisi skausmingu jausmu, už to glūdi giluminis polinkis į bjaurėjimąsi skausmingu jausmu.",
  "sn36.6:1.16": "Susidūręs su skausmingu jausmu, jis ieško džiaugsmo jusliniuose malonumuose.",
  "sn36.6:1.17": "Kodėl?",
  "sn36.6:1.18": "Todėl, kad neapmokytas eilinis žmogus nežino kaip kitaip, ne per juslinį malonumą, pabėgti nuo skausmingo jausmo.",
  "sn36.6:1.19": "Kai jis ieško džiaugsmo jusliniuose malonumuose, už to glūdi giluminis polinkis geisti malonaus jausmo.",
  "sn36.6:1.20": "Jis nesupranta, kokie iš tikrųjų yra šių jausmų kilmė ir išnykimas, (jų teikiamas) pasitenkinimas, (jų) pavojus ir išsigelbėjimas (nuo jų).",
  "sn36.6:1.21": "Kai jis šių dalykų nesupranta, tai jame glūdi giluminis polinkis į neišmanymą apie nei skausmingą, nei malonų jausmą.",
  "sn36.6:1.22": "Jei jis jaučia malonų jausmą, jis jaučia  jį būdamas (teršalų) pančiuose. ",
  "sn36.6:1.23": "Jei jis jaučia skausmingą jausmą, jis  jaučia jį būdamas (teršalų) pančiuose.",
  "sn36.6:1.24": "Jei jis jaučia nei skausmingą, nei malonų jausmą, jis jaučia jį būdamas (teršalų) pančiuose.",
  "sn36.6:1.25": "Tokį, vienuoliai, vadina neapmokytu eiliniu žmogumi, tuo, kuris yra  gimimo, senėjimo ir mirties pančiuose; kuris yra liūdesio, verksmų, skausmo, nepasitenkinimo ir nevilties pančiuose; kuris yra kančios pančiuose, aš sakau.",
  "sn36.6:2.1": "„Vienuoliai, kai apmokytas tauriųjų mokinys susiduria su skausmingu jausmu, jis neliūdi, nesikankina, nerauda, nesimuša į krūtinę ir netampa sumišęs.",
  "sn36.6:2.2": "jis jaučia vieną jausmą:",
  "sn36.6:2.3": "kūnišką, ne protinį.",
  "sn36.6:3.1": "Įsivaizduokite, vienuoliai,  kad žmogų persmeigė strėlė,",
  "sn36.6:3.2": " o iškart po to jo nepersmeigė antra strėlė.",
  "sn36.6:3.3": "Taip, vienuoliai, tas žmogus jaustų vienos strėlės sukeltą jausmą. ",
  "sn36.6:3.4": "Lygiai gi taip, vienuoliai, kai apmokytas tauriųjų mokinys susiduria su skausmingu jausmu, jis neliūdi, nesikankina, nerauda, nesimuša į krūtinę ir netampa sumišęs.",
  "sn36.6:3.5": "jis jaučia vieną jausmą:",
  "sn36.6:3.6": "kūnišką, ne protinį.",
  "sn36.6:3.7": "Susidūręs su tuo pačiu skausmingu jausmu, jis juo nesibjauri.",
  "sn36.6:3.8": "Kai jis nesibjauri skausmingu jausmu, už to neglūdi giluminis polinkis į bjaurėjimąsi skausmingu jausmu.",
  "sn36.6:3.9": "Susidūręs su skausmingu jausmu, jis neieško džiaugsmo jusliniuose malonumuose.",
  "sn36.6:3.10": "Kodėl?",
  "sn36.6:3.11": "Todėl, kad apmokytas tauriųjų mokinys žino kaip kitaip, ne per juslinį malonumą, pabėgti nuo skausmingo jausmo."
}