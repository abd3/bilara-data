{
  "sn56.11:0.1": "Surištų suttų rinkinys",
  "sn56.11:0.2": "Dhammos rato įsukimo skyrius",
  "sn56.11:1.1": "Vienąsyk, Palaimintasis buvo apsistojęs Elnių parke, Išminčių vietovėje netoli Varanasio.",
  "sn56.11:1.2": "Ten gi Palaimintasis kreipėsi į vienuolių penketuką:",
  "sn56.11:2.1": "„Vienuoliai, palikusysis pasaulietinį gyvenimą, neturėtų praktikuoti šių dviejų kraštutinumų.",
  "sn56.11:2.2": "Kokių dviejų?",
  "sn56.11:2.3": "Pasišventimo jusliniams malonumams - tai yra žema, nepadoru, pasaulietiška, nekilminga ir nenaudinga, bei pasišventimo savęs kankinimui - tai yra skausminga, nekilminga, nenaudinga.",
  "sn56.11:2.4": "Šių gi, vienuoliai, dviejų kraštutinumų išvengęs, Tathagata suvokė vidurio kelią, kuris atvėrė akis, suteikė žinojimą, atvedė prie ramybės, tiesioginio pažinimo, tobulo nušvitimo, Nibbanos.",
  "sn56.11:3.1": "Ir kas tai, vienuoliai, per Tathagatos suvoktas vidurio kelias, kuris atvėrė akis, suteikė žinojimą, atvedė prie ramybės, tiesioginio pažinimo, tobulo nušvitimo, Nibbanos?",
  "sn56.11:3.2": "Tai štai šis taurinantis aštuonialypis kelias, o būtent:",
  "sn56.11:3.3": "teisingas požiūris, teisingas ketinimas, teisinga kalba, teisingas veiksmas, teisingas pragyvenimo šaltinis, teisinga pastanga, teisinga atida ir teisingas susitelkimas.",
  "sn56.11:3.4": "Štai toks, vienuoliai, yra Tathagatos suvoktas vidurio kelias, kuris atvėrė akis, suteikė žinojimą, atvedė prie ramybės, tiesioginio pažinimo, tobulo nušvitimo, Nibbanos.",
  "sn56.11:4.1": "O gi, vienuoliai, štai taurinanti kančios tikrovė:",
  "sn56.11:4.2": "ir gimimas yra kančia, ir senėjimas - kančia, ir ligos - kančia, ir mirtis - kančia, ir susidūrimas su tuo, kas nemiela, - kančia, ir išsiskyrimas su tuo, kas miela, - kančia, ir norimo negavimas - kančia, trumpiau, penki sandai, paveikti prisirišimo, yra kančia.",
  "sn56.11:4.3": "O gi, vienuoliai, štai taurinanti kančios šaltinio tikrovė:",
  "sn56.11:4.4": "tai yra tas troškimas, kuris yra su džiugesiu ir aistra ir veda į pakartotiną būtį, randantis pasitenkinimą tai čia, tai ten. O būtent, ",
  "sn56.11:4.5": "juslinių malonumų troškimas, būties troškimas, nebūties troškimas.",
  "sn56.11:4.6": "O gi, vienuoliai, štai taurinanti kančios paliovimo tikrovė:",
  "sn56.11:4.7": "tai yra to troškimo visiškas išblėsimas ir paliovimas, atmetimas, atsisakymas, išsilaisvinimas [nuo jo], [jo] nepriėmimas.",
  "sn56.11:4.8": "O gi, vienuoliai, štai taurinanti kelio vedančio į kančios paliovimą tikrovė:",
  "sn56.11:4.9": "tai štai šis taurinantis aštuonialypis kelias, o būtent:",
  "sn56.11:4.10": "teisingas požiūris, teisingas ketinimas, teisinga kalba, teisingas veiksmas, teisingas pragyvenimo šaltinis, teisinga pastanga, teisinga atida ir teisingas susitelkimas.",
  "sn56.11:5.1": "Vienuoliai, apie anksčiau negirdėtus dalykus manyje atsirado toks matymas, supratimas, išmintis, žinojimas ir šviesa: „Tai yra taurinanti kančios tikrovė.”",
  "sn56.11:5.2": "Vienuoliai, apie anksčiau negirdėtus dalykus manyje atsirado toks matymas, supratimas, išmintis, žinojimas ir šviesa: „Ta gi taurinanti kančios tikrovė turi būti visiškai suprasta.” ",
  "sn56.11:5.3": "Vienuoliai, apie anksčiau negirdėtus dalykus manyje atsirado toks matymas, supratimas, išmintis, žinojimas ir šviesa: „Ta gi taurinanti kančios tikrovė yra visiškai suprasta.” ",
  "sn56.11:6.1": "Vienuoliai, apie anksčiau negirdėtus dalykus manyje atsirado toks matymas, supratimas, išmintis, žinojimas ir šviesa: „Tai yra taurinanti kančios šaltinio tikrovė.”",
  "sn56.11:6.2": "Vienuoliai, apie anksčiau negirdėtus dalykus manyje atsirado toks matymas, supratimas, išmintis, žinojimas ir šviesa: „Ta gi taurinanti kančios šaltinio tikrovė turi būti pašalinta.” ",
  "sn56.11:6.3": "Vienuoliai, apie anksčiau negirdėtus dalykus manyje atsirado toks matymas, supratimas, išmintis, žinojimas ir šviesa: „Ta gi taurinanti kančios šaltinio tikrovė yra pašalinta.” ",
  "sn56.11:7.1": "Vienuoliai, apie anksčiau negirdėtus dalykus manyje atsirado toks matymas, supratimas, išmintis, žinojimas ir šviesa: „Tai yra taurinanti kančios paliovimo tikrovė.”",
  "sn56.11:7.2": "Vienuoliai, apie anksčiau negirdėtus dalykus manyje atsirado toks matymas, supratimas, išmintis, žinojimas ir šviesa: „Ta gi taurinanti kančios paliovimo tikrovė turi būti pažinta.” ",
  "sn56.11:7.3": "Vienuoliai, apie anksčiau negirdėtus dalykus manyje atsirado toks matymas, supratimas, išmintis, žinojimas ir šviesa: „Ta gi taurinanti kančios paliovimo tikrovė yra pažinta.” ",
  "sn56.11:8.1": "Vienuoliai, apie anksčiau negirdėtus dalykus manyje atsirado toks matymas, supratimas, išmintis, žinojimas ir šviesa: „Tai yra taurinanti kelio vedančio į kančios paliovimą tikrovė.”",
  "sn56.11:8.2": "Vienuoliai, apie anksčiau negirdėtus dalykus manyje atsirado toks matymas, supratimas, išmintis, žinojimas ir šviesa: „Ta gi taurinanti  kelio vedančio į kančios paliovimą tikrovė turi būti išvystyta.” ",
  "sn56.11:8.3": "Vienuoliai, apie anksčiau negirdėtus dalykus manyje atsirado toks matymas, supratimas, išmintis, žinojimas ir šviesa: „Ta gi taurinanti kelio vedančio į kančios paliovimą tikrovė yra išvystyta.” ",
  "sn56.11:9.1": "Ir iki tol, vienuoliai, kol mano žinojimas ir matymas šių keturių taurinančių tikrovių, tokių, kokios jos yra iš tikrųjų, šiomis trimis sekomis, dvylika būdų nebuvo visiškai išgryninti, aš nesiskelbiau pasauliui su jo dievybėmis, su Mara, Brahma, su atsiskyrėlių ir brahmanų karta, su jo valdovais ir paprastais žmonėmis pasiekęs neprilygstamą tobulą nušvitimą.",
  "sn56.11:10.1": "Ir tik tada, vienuoliai, kai mano žinojimas ir matymas šių keturių taurinančiųjų tiesų, tokių, kokios jos yra iš tikrųjų, šiomis trimis sekomis, dvylika būdų buvo visiškai išgryninti, aš paskelbiau pasauliui su jo dievybėmis, su Mara, Brahma, su atsiskyrėlių ir brahmanų karta, su jo valdovais ir paprastais žmonėmis pasiekęs neprilygstamą tobulą nušvitimą.",
  "sn56.11:10.2": "Atsirado manyje [toks] žinojimas ir matymas:",
  "sn56.11:10.3": "„Mano išsilaisvinimas nepalaužiamas, šis gimimas yra paskutinis, nuo šiol nebebus besikartojančios būties (naujo gimimo).”"
}