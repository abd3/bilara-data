{
  "sn22.95:0.1": "Pagal temą susijusių suttų rinkinys 22.95 ",
  "sn22.95:0.2": "10. Gėlės ",
  "sn22.95:0.3": "Palyginimas su putų gumulu ",
  "sn22.95:1.1": "Kartą Palaimintasis buvo apsistojęs Ajudžhajoje, Gangos upės pakrantėje. ",
  "sn22.95:1.2": "Ten gi Palaimintasis kreipėsi į vienuolius: ",
  "sn22.95:2.1": "Panašiai, vienuoliai, kaip kad jei ši Gangos upė atneštų didelį putų gumulą. Geros regos žmogus jį apžiūrėtų, apmąstytų, visapusiškai ištyrinėtų. Jam apžiūrėjus, apmąsčius, visapusiškai ištyrinėjus tas pasirodytų esąs tuščias, dykas, neturintis vidinio pagrindo. Koks, vienuoliai, galėtų būti vidinis pagrindas putų gumule?! ",
  "sn22.95:2.2": "Lygiai gi, vienuoliai, taip vienuolis apžiūri, apmąsto, visapusiškai ištyrinėja bet kurią materiją: ar tai praeities, ar dabarties, ar ateities, ar vidinę, ar išorinę, ar akivaizdžią, ar subtilią, ar žemesnę, ar viršesnę, ar tolimą, ar artimą. Jam apžiūrėjus, apmąsčius, visapusiškai ištyrinėjus, ta pasirodytų esą tuščia, dyka, neturintį vidinio pagrindo. Koks, vienuoliai, galėtų būti vidinis pagrindas materijoje ?! ",
  "sn22.95:3.1": "Panašiai, vienuoliai, kaip kad jei rudenį lytų lietus dideliais lašais, ir ant vandens atsirastų ir pradingtų vandens burbulai. Geros regos žmogus juos apžiūrėtų, apmąstytų, visapusiškai ištyrinėtų. Jam apžiūrėjus, apmąsčius, visapusiškai ištyrinėjus jie pasirodytų esą tušti, dyki, neturintys vidinio pagrindo. Koks, vienuoliai, galėtų būti vidinis pagrindas vandens burbule?! ",
  "sn22.95:3.2": "Lygiai gi, vienuoliai, taip vienuolis apžiūri, išnagrinėja, visapusiškai ištyrinėja bet kurį jausmo toną: ar tai praeities … ar artimą. Jam apžiūrėjus, apmąsčius, visapusiškai ištyrinėjus tas pasirodytų esąs tuščias, dykas, neturintis vidinio pagrindo. Koks, vienuoliai, galėtų būti vidinis pagrindas jausmo tone?! ",
  "sn22.95:4.1": "Panašiai, vienuoliai, kaip kad jei paskutinį vasaros mėnesį vidury dienos virpėtų miražas. Geros regos žmogus jį apžiūrėtų, apmąstytų, visapusiškai ištyrinėtų. Jam apžiūrėjus, apmąsčius, visapusiškai ištyrinėjus tas pasirodytų esąs tuščias, dykas, neturintis vidinio pagrindo. Koks, vienuoliai, galėtų būti vidinis pagrindas miraže?! "
}