{
  "sn35.241:0.1": "Pagal temą susijusių suttų rinkinys 35 ",
  "sn35.241:0.2": "19. Gyvačių skyrius ",
  "sn35.241:0.3": "241. Pirma sutta su palyginimu su rąstu ",
  "sn35.241:1.1": "Kartą Palaimintasis buvo apsistojęs Kosambyje, Gango upės pakrantėje. ",
  "sn35.241:1.2": "Ir štai Palaimintasis pamatė Gango upės srauto nešamą didelį rąstą. ",
  "sn35.241:1.3": "Tuomet jis kreipėsi į vienuolius: ",
  "sn35.241:1.4": "„Ar matote, vienuoliai, šį Gango upės srauto nešamą didelį rąstą?” ",
  "sn35.241:1.5": "„Taip, Garbusis.” ",
  "sn35.241:1.6": "„Jei, vienuoliai, šis rąstas nei priartės prie artimojo kranto, nei priartės prie tolimojo kranto, nei paskęs upės vidury, nei bus išmestas į krantą, nei bus sugriebtas žmonių, nei bus sugriebtas ne žmonių, nei bus įtrauktas į sūkurį, nei supūs iš vidaus, ",
  "sn35.241:1.7": "jis, vienuoliai,  links link vandenyno, kryps link vandenyno, šlis link vandenyno. ",
  "sn35.241:1.8": "Dėl kokios priežasties? ",
  "sn35.241:1.9": "Gango upės srautas, vienuoliai, linksta link vandenyno, krypsta link vandenyno, šlyja link vandenyno. ",
  "sn35.241:2.1": "Lygiai gi taip pat, vienuoliai, ir jei jus nei priartėsite prie artimojo kranto, nei priartėsite prie tolimojo kranto, ",
  "sn35.241:2.2": "nei paskęsite upės vidury, nei būsite išmesti į krantą, nei būsite sugriebti žmonių, nei būsite sugriebti ne žmonių, nei būsite įtraukti į sūkurį, nei supūsite iš vidaus, ",
  "sn35.241:2.3": "jūs, vienuoliai, linksite link vandenyno, krypsite link vandenyno, šlysite link vandenyno. ",
  "sn35.241:2.4": "Dėl kokios priežasties? ",
  "sn35.241:2.5": "Teisingas požiūris, vienuoliai, linksta link _nibbanos_, krypsta link _nibbanos_, šlyja link _nibbanos_.” ",
  "sn35.241:2.6": "Kai tai buvo pasakyta, vienas iš vienuolių pasakė Palaimintajam: ",
  "sn35.241:2.7": "„Ką, Garbusis, reiškia artimas krantas, ką reiškia tolimas krantas, ką reiškia paskęsti vidury, ką reiškia būti išmestu į krantą, ką reiškia būti sugriebtu žmonių, ką reiškia būti sugriebtu ne žmonių, ką reiškia būti įtrauktu į sūkurį, ką reiškia supūti iš vidaus?” ",
  "sn35.241:3.1": "„Artimas krantas, vienuoli, – tai šešių vidinių jutimo sričių metafora. ",
  "sn35.241:3.2": "Tolimas krantas, vienuoli, – tai šešių išorinių jutimo sričių metafora. ",
  "sn35.241:3.3": "Paskęsti vidury, vienuoli, – tai džiugesio ir aistros metafora. ",
  "sn35.241:3.4": "Išmetimas į krantą, vienuoli, – tai savimanos metafora. "
}