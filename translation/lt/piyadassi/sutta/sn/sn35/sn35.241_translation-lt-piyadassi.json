{
  "sn35.241:0.1": "Pagal temą susijusių suttų rinkinys 35 ",
  "sn35.241:0.2": "19. Gyvačių skyrius ",
  "sn35.241:0.3": "241. Pirma sutta su palyginimu su rąstu ",
  "sn35.241:1.1": "Kartą Palaimintasis buvo apsistojęs Kosambyje, Gango upės pakrantėje. ",
  "sn35.241:1.2": "Ir štai Palaimintasis pamatė Gango upės srauto nešamą didelį rąstą. ",
  "sn35.241:1.3": "Tuomet jis kreipėsi į vienuolius: ",
  "sn35.241:1.4": "„Ar matote, vienuoliai, šį Gango upės srauto nešamą didelį rąstą?” ",
  "sn35.241:1.5": "„Taip, Garbusis.” ",
  "sn35.241:1.6": "„Jei, vienuoliai, šis rąstas nei priartės prie artimojo kranto, nei priartės prie tolimojo kranto, nei paskęs upės vidury, nei bus išmestas į krantą, nei bus pagriebtas žmonių, nei bus pagriebtas ne žmonių, nei bus įtrauktas į sūkurį, nei supūs iš vidaus, ",
  "sn35.241:1.7": "jis, vienuoliai,  links link vandenyno, kryps link vandenyno, šlis link vandenyno. ",
  "sn35.241:1.8": "Dėl kokios priežasties? ",
  "sn35.241:1.9": "Gango upės srautas, vienuoliai, linksta link vandenyno, krypsta link vandenyno, šlyja link vandenyno. ",
  "sn35.241:2.1": "Lygiai gi taip pat, vienuoliai, ir jei jus nei priartėsite prie artimojo kranto, nei priartėsite prie tolimojo kranto, ",
  "sn35.241:2.2": "nei paskęsite upės vidury, nei būsite išmesti į krantą, nei būsite pagriebti žmonių, nei būsite pagriebti ne žmonių, nei būsite įtraukti į sūkurį, nei supūsite iš vidaus, ",
  "sn35.241:2.3": "jūs, vienuoliai, linksite link vandenyno, krypsite link vandenyno, šlysite link vandenyno. ",
  "sn35.241:2.4": "Dėl kokios priežasties? ",
  "sn35.241:2.5": "Teisingas požiūris, vienuoliai, linksta link _nibbanos_, krypsta link _nibbanos_, šlyja link _nibbanos_.” ",
  "sn35.241:2.6": "Kai tai buvo pasakyta, vienas iš vienuolių pasakė Palaimintajam: ",
  "sn35.241:2.7": "„Kas, Garbusis, yra artimas krantas, tolimas krantas, skendimas vidury, išmetimas į krantą, pagriebimas žmonių, pagriebimas ne žmonių, įtraukimas į sūkurį, supuvimas iš vidaus?” ",
  "sn35.241:3.1": "„Artimas krantas, vienuoli, nurodo į šešias vidines jutimo sritis. "
}