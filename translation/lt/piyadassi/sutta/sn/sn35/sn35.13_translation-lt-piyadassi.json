{
  "sn35.13:0.1": "Pagal temą susijusių suttų rinkinys 35 ",
  "sn35.13:0.2": "2. Porų skyrius ",
  "sn35.13:0.3": "13. Pirma sutta apie laiką prieš nušvitimą ",
  "sn35.13:1.1": "Savatthyje. ",
  "sn35.13:1.2": "„Prieš nušvitimą, vienuoliai, kai dar buvau nenušvitęs _bodhisatta_, pagalvojau: ",
  "sn35.13:1.3": "„Koks gi yra akies saldumas, kokia bėda (yra susijusi su ja), kokia yra išeitis (iš jos)? ",
  "sn35.13:1.4": "Koks gi yra ausies … ",
  "sn35.13:1.5": "Koks gi yra nosies … ",
  "sn35.13:1.6": "Koks gi yra liežuvio … ",
  "sn35.13:1.7": "Koks gi yra kūno … ",
  "sn35.13:1.8": "Koks gi yra proto saldumas, kokia bėda (yra susijusi su juo), kokia yra išeitis (iš jo)?” ",
  "sn35.13:1.9": "Tuomet, vienuoliai, aš taip pagalvojau: ",
  "sn35.13:1.10": "„Gimstantys dėl akies laimė ir malonumas – tai akies saldumas. ",
  "sn35.13:1.11": "Tai, kad akis yra nepastovi, nepatenkinama ir iš prigimties kinta, – tai yra bėda (susijusi su) akimi. ",
  "sn35.13:1.12": "Aistringo geismo akiai panaikinimas, atsikratymas – tai yra išeitis iš akies. ",
  "sn35.13:1.13": "Gimstantys dėl ausies … ",
  "sn35.13:1.14": "Gimstantys dėl nosies … ",
  "sn35.13:1.15": "Gimstantys dėl liežuvio laimė ir malonumas – tai liežuvio saldumas. ",
  "sn35.13:1.16": "Tai, kad liežuvis yra nepastovus, nepatenkinamas ir iš prigimties kinta, – tai yra bėda (susijusi su) liežuviu. ",
  "sn35.13:1.17": "Aistringo geismo liežuviui panaikinimas, atsikratymas – tai yra išeitis iš liežuvio. ",
  "sn35.13:1.18": "Gimstantys dėl kūno … ",
  "sn35.13:1.19": "Gimstantys dėl proto laimė ir malonumas – tai proto saldumas. ",
  "sn35.13:1.20": "Tai, kad protas yra nepastovus, nepatenkinamas ir iš prigimties kinta, – tai yra bėda (susijusi su) protu. ",
  "sn35.13:1.21": "Aistringo geismo protui panaikinimas, atsikratymas – tai yra išeitis iš proto. ",
  "sn35.13:2.1": "Ir iki tol, vienuoliai, kol nepažinau tiesiogiai šių šešių vidinių juslių sričių saldumo kaip saldumo, bėdos kaip bėdos, išeities kaip išeities tokiais, kokie jie yra iš tikrųjų, nesiskelbiau pasauliui su jo dievybėmis, su Mara, Brahma, su atsiskyrėlių ir brahmanų karta, su jo valdovais ir paprastais žmonėmis pasiekęs neprilygstamą tobulą nušvitimą. ",
  "sn35.13:2.2": "Ir tik tada, vienuoliai, kai tiesiogiai pažinau šių šešių vidinių juslių sričių saldumą kaip saldumą, bėdą kaip bėdą, išeitį kaip išeitį tokiais, kokie jie yra iš tikrųjų, paskelbiau pasauliui su jo dievybėmis, su Mara, Brahma, su atsiskyrėlių ir brahmanų karta, su jo valdovais ir paprastais žmonėmis pasiekęs neprilygstamą tobulą nušvitimą. ",
  "sn35.13:2.3": "Atsirado manyje (toks) žinojimas ir matymas: ",
  "sn35.13:2.4": "„Mano išsilaisvinimas nepalaužiamas, šis gimimas yra paskutinis, nuo šiol nebebus besikartojančios būties (naujo gimimo).” "
}