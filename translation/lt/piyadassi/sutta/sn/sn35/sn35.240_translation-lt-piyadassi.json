{
  "sn35.240:0.1": "Pagal temą susijusių suttų rinkinys 35 ",
  "sn35.240:0.2": "19. Gyvačių skyrius ",
  "sn35.240:0.3": "240. Vėžlys ",
  "sn35.240:1.1": "Vienuoliai, kadaise, vieną vakarą vėžlys upės pakrantėje ieškojo maisto. ",
  "sn35.240:1.2": "Ir šakalas, tą patį vakarą, toje pačioje pakrantėje ieškojo maisto. ",
  "sn35.240:1.3": "Kai vėžlys pamatė tolumoje maisto ieškantį šakalą, ",
  "sn35.240:1.4": "jis įtraukė galūnes ir kaklą į savo kiautą ir tūnojo jame nejudėdamas ir tylėdamas. ",
  "sn35.240:1.5": "Šakalas taip pat pamatė tolumoje maisto ieškantį vėžlį. ",
  "sn35.240:1.6": "Pamatęs, nuėjo prie jo laukti šalia, galvodamas: ",
  "sn35.240:1.7": "„Kai šis vėžlys išties vieną ar kitą galūnę ar kaklą, iškart griebsiu jį, ištrauksiu ir suvalgysiu.” ",
  "sn35.240:1.8": "Bet kadangi, vienuoliai, vėžlys nei vienos galūnės ar kaklo ištiesė, šakalas nesugebėjo prie jo prieiti, jis prarado susidomėjimą ir nuėjo. ",
  "sn35.240:2.1": "Lygiai gi taip pat, vienuoliai, piktasis _Māra_ visuomet, nuolat laukia šalia jūsų, galvodamas: ",
  "sn35.240:2.2": "„Galbūt man pavyks prie jo prieiti per akį … ",
  "sn35.240:2.3": "ar per liežuvį … ",
  "sn35.240:2.4": "ar per protą.” ",
  "sn35.240:2.5": "Todėl, vienuoliai, gyvenkite saugodami juslinių gebėjimų duris. ",
  "sn35.240:2.6": "Akimis pamatę formą, nebandykite pagauti nei (jos) bruožų, nei smulkių detalių. "
}