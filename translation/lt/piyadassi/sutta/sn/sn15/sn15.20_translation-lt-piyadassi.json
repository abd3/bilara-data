{
  "sn15.20:0.1": "Pagal temą susijusių suttų rinkinys 15 ",
  "sn15.20:0.2": "2. Antras skyrius ",
  "sn15.20:0.3": "Vėpulos kalnas ",
  "sn15.20:1.1": "Kartą Palaimintasis buvo apsistojęs netoli Radžagahos, Grifų viršūnių kalne. ",
  "sn15.20:1.2": "Ir štai Palaimintasis kreipėsi į vienuolius: ",
  "sn15.20:1.3": "„Vienuoliai!” ",
  "sn15.20:1.4": "„Taip, Garbusis,” – atsakė Palaimintajam tie vienuoliai. ",
  "sn15.20:1.5": "Palaimintasis štai ką pasakė: ",
  "sn15.20:2.1": "„Vienuoliai, neįsivaizduojama kada buvo šios _samsaros_ pradžia. ",
  "sn15.20:2.2": "Neįmanoma praeity nurodyti trikdomų neišmanymo, esančių troškimo saituose, besiblaškančių, klajojančių _samsaroje_, būtybių pradžią. ",
  "sn15.20:2.3": "Buvo laikas, vienuoliai, kai šio Vėpulos kalno pavadinimas buvo Pačinavamsa. ",
  "sn15.20:2.4": "Tais laikais, vienuoliai, čionykščius žmones vadino tivarais. ",
  "sn15.20:2.5": "Tivarų, vienuoliai, gyvenimo trukmė buvo keturiasdešimt tūkstančių metų. ",
  "sn15.20:2.6": "Tivarai, vienuoliai, įlipdavo į Pačinavamsos kalną per keturias dienas ir nusileisdavo – per keturias dienas. ",
  "sn15.20:2.7": "Tais laikais, vienuoliai, tobuliai nušvitęs, arahantas, Palaimintasis Kakusanda pasirodė pasaulyje. ",
  "sn15.20:2.8": "Tobuliai nušvitęs, vienuoliai, arahantas, Palaimintasis Kakusanda turėjo porą vyriausių mokinių vardais Vidhura ir Sandžyva – didingą porą. ",
  "sn15.20:2.9": "Bet pažvelkite, vienuoliai, to kalno pavadinimas dingo, tie žmonės mirė, o Palaimintasis galutinai užgeso. ",
  "sn15.20:2.10": "Tokie nepastovūs, vienuoliai, yra sąlygoti dalykai, ",
  "sn15.20:2.11": "tokie nepatvarūs, vienuoliai, yra sąlygoti dalykai, ",
  "sn15.20:2.12": "tokie nepatikimi, vienuoliai, yra sąlygoti dalykai. ",
  "sn15.20:2.13": "Ir to, vienuoliai, tikrai jau pakanka nusivilti visais sąlygotais dalykais, pakanka aistrai užgesinti, pakanka išsilaisvinti (iš _samsaros_).” ",
  "sn15.20:3.1": "Buvo laikas, vienuoliai, kai šio Vėpulos kalno pavadinimas buvo Vankaka. ",
  "sn15.20:3.2": "Tais laikais, vienuoliai, čionykščius žmones vadino rohitais. ",
  "sn15.20:3.3": "Rohitų, vienuoliai, gyvenimo trukmė buvo trisdešimt tūkstančių metų. ",
  "sn15.20:3.4": "Rohitai, vienuoliai, įlipdavo į Vankakos kalną per tris dienas ir nusileisdavo – per tris dienas. ",
  "sn15.20:3.5": "Tais laikais, vienuoliai, tobuliai nušvitęs, arahantas, Palaimintasis Konagamana pasirodė pasaulyje. ",
  "sn15.20:3.6": "Tobuliai nušvitęs, vienuoliai, arahantas, Palaimintasis Konagamana turėjo porą vyriausių mokinių vardais Bhijjosa ir Uttara – didingą porą. ",
  "sn15.20:3.7": "Bet pažvelkite, vienuoliai, to kalno pavadinimas dingo, tie žmonės mirė, o Palaimintasis galutinai užgeso. ",
  "sn15.20:3.8": "Tokie nepastovūs, vienuoliai, yra sąlygoti dalykai … ",
  "sn15.20:3.9": "pakanka išsilaisvinti (iš _samsaros_). ",
  "sn15.20:4.1": "Buvo laikas, vienuoliai, kai šio Vėpulos kalno pavadinimas buvo Supassa. ",
  "sn15.20:4.2": "Tais laikais, vienuoliai, čionykščius žmones vadino suppijais. ",
  "sn15.20:4.3": "Suppijų, vienuoliai, gyvenimo trukmė buvo dvidešimt tūkstančių metų. ",
  "sn15.20:4.4": "Suppijai, vienuoliai, įlipdavo į Supassos kalną per dvi dienas ir nusileisdavo – per dvi dienas. ",
  "sn15.20:4.5": "Tais laikais, vienuoliai, tobuliai nušvitęs, arahantas, Palaimintasis Kassapa pasirodė pasaulyje. ",
  "sn15.20:4.6": "Tobuliai nušvitęs, vienuoliai, arahantas, Palaimintasis Kassapa turėjo porą vyriausių mokinių vardais Tissa ir Bharadvadžia – didingą porą. ",
  "sn15.20:4.7": "Bet pažvelkite, vienuoliai, to kalno pavadinimas dingo, tie žmonės mirė, o Palaimintasis galutinai užgeso. ",
  "sn15.20:4.8": "Tokie nepastovūs, vienuoliai, yra sąlygoti dalykai, ",
  "sn15.20:4.9": "tokie nepatvarūs, vienuoliai, yra sąlygoti dalykai … ",
  "sn15.20:4.10": "pakanka išsilaisvinti (iš _samsaros_). ",
  "sn15.20:5.1": "Šiais laikas, vienuoliai, šio Vėpulos kalno pavadinimas yra Vėpula. ",
  "sn15.20:5.2": "Šiais laikais, vienuoliai, čionykščius žmones vadina magadhakais. ",
  "sn15.20:5.3": "Magadhakų, vienuoliai, gyvenimo trukmė yra trumpa, ribota, greitai prabėganti, ",
  "sn15.20:5.4": "gyvenantysis ilgai nugyvena šimtą metų ar šiek tiek daugiau. "
}