{
  "mn1:0.1": "Budni govori srednje dužine 1 ",
  "mn1:0.2": "O korenu svih stvari ",
  "mn1:1.1": "Ovako sam čuo. ",
  "mn1:1.2": "Jednom je blaženi boravio kraj Ukkaṭṭhe, u Subhaga gaju, u podnožju kraljevskog sāl drveta. ",
  "mn1:1.3": "Tu se on ovako obrati monasima: ",
  "mn1:1.4": "„Monasi.” ",
  "mn1:1.5": "„Da, poštovani gospodine”, odgovoriše oni. ",
  "mn1:1.6": "A Blaženi ovako nastavi: ",
  "mn1:2.1": "„Monasi, podučiću vas govorom o korenu svih stvari. ",
  "mn1:2.2": "Slušajte i dobro zapamtite šta ću vam reći.” ",
  "mn1:2.3": "„Da, poštovani gospodine,” odgovoriše monasi. ",
  "mn1:2.4": "A Blaženi ovako nastavi: ",
  "mn1:3.1": "„Tako, monasi, neuk, običan čovek, koji ne poštuje plemenite, neupućen je i bez prakse u njihovom učenju, koji ne poštuje istinske ljude, neupućen je i bez prakse u njihovom učenju, ",
  "mn1:3.2": "zemlju vidi kao zemlju. ",
  "mn1:3.3": "Pošto zemlju vidi kao zemlju, on zamišlja [sebe kao] zemlju, zamišlja [sebe] u zemlji, zamišlja [sebe odvojenog] od zemlje, zamišlja je kao ‘moje’, oduševljava se njome. ",
  "mn1:3.4": "A zašto? ",
  "mn1:3.5": "Zato što je, kažem vam, nije do kraja razumeo. ",
  "mn1:4.1": "On vodu vidi kao vodu. ",
  "mn1:4.2": "Pošto je vidi kao vodu, on zamišlja [sebe kao] vodu, zamišlja [sebe] u vodi, zamišlja [sebe odvojenog] od vode, zamišlja je kao ‘moje’, oduševljava se njome. ",
  "mn1:4.3": "A zašto? ",
  "mn1:4.4": "Zato što je, kažem vam, nije do kraja razumeo. ",
  "mn1:5.1": "On vatru vidi kao vatru. ",
  "mn1:5.2": "Pošto je vidi kao vatru, on zamišlja [sebe kao] vatru, zamišlja [sebe] u vatri, zamišlja [sebe odvojenog] od vatre, zamišlja je kao ‘moje’, oduševljava se njome. ",
  "mn1:5.3": "A zašto? ",
  "mn1:5.4": "Zato što je, kažem vam, nije do kraja razumeo. ",
  "mn1:6.1": "On vazduh vidi kao vazduh. ",
  "mn1:6.2": "Pošto ga vidi kao vazduh, on zamišlja [sebe kao] vazduh, zamišlja [sebe] u vazduhu, zamišlja [sebe odvojenog] od vazduha, zamišlja ga kao ‘moje’, oduševljava se njime. ",
  "mn1:6.3": "A zašto? ",
  "mn1:6.4": "Zato što ga, kažem vam, nije do kraja razumeo. ",
  "mn1:7.1": "On bića vidi kao bića. ",
  "mn1:7.2": "Pošto ih vidi kao bića, on zamišlja bića, zamišlja [sebe] među bićima, zamišlja [sebe odvojenog] od bića, zamišlja ih kao ‘moje’, oduševljava se njima. ",
  "mn1:7.3": "A zašto? ",
  "mn1:7.4": "Zato što ih, kažem vam, nije do kraja razumeo. ",
  "mn1:8.1": "On božanstva vidi kao božanstva. ",
  "mn1:8.2": "Pošto božanstva vidi kao božanstva, on zamišlja božanstva, zamišlja [sebe] među božanstvima, zamišlja [sebe odvojenog] od božanstava, zamišlja ih kao ‘moje’, oduševljava se njima. ",
  "mn1:8.3": "A zašto? ",
  "mn1:8.4": "Zato što ih, kažem vam, nije do kraja razumeo. ",
  "mn1:9.1": "On Pađāpati vidi kao Pađāpati. ",
  "mn1:9.2": "Pošto je vidi kao Pađāpati, on zamišlja Pađāpati, zamišlja [sebe] u Pađāpati, zamišlja [sebe odvojenog] od Pađāpati, zamišlja je kao ‘moje’, oduševljava se njome. ",
  "mn1:9.3": "A zašto? ",
  "mn1:9.4": "Zato što ga, kažem vam, nije do kraja razumeo. ",
  "mn1:10.1": "On Brahmu vidi kao Brahmu. "
}