{
  "mn9:0.1": "Budni govori srednje dužine 9 ",
  "mn9:0.2": "Govor o ispravnom razumevanju ",
  "mn9:1.1": "Ovako sam čuo. ",
  "mn9:1.2": "Jednom je Blaženi boravio kraj Sāvatthīja, u Đetinom gaju, u manastiru koji je podigao Anāthapiṇḍika. ",
  "mn9:1.3": "I tu poštovani Sāriputta reče monasima: ",
  "mn9:1.4": "„Prijatelji monasi.” ",
  "mn9:1.5": "„Prijatelju,” odgovoriše monasi. ",
  "mn9:1.6": "A poštovani Sāriputa ovako nastavi: ",
  "mn9:2.1": "’Onaj ko poseduje ispravno razumevanje, onaj ko poseduje ispravno razumevanje’, tako se kaže, prijatelji. ",
  "mn9:2.2": "A kad se za plemenitog učenika kaže da poseduje ispravno razumevanje, da je njegovo gledište ispravno, da ima potpuno poverenje u Dhammu i da je stigao do istinske Dhamme?” ",
  "mn9:2.3": "„Zaista, prijatelju, došli bismo izdaleka da od poštovanog Sāriputte saznamo značenje ovih reči. ",
  "mn9:2.4": "Bilo bi dobro ukoliko bi nam poštovani Sāriputta objasnio njihovo značenje. ",
  "mn9:2.5": "Pošto ga od njega čuju, monasi će to i zapamtiti.” ",
  "mn9:2.6": "„Onda, prijatelji, poslušajte i dobro zapamtite šta ću vam reći.” ",
  "mn9:2.7": "„Da, prijatelju”, odgovoriše monasi. ",
  "mn9:2.8": "A poštovani Sāriputa ovako nastavi: ",
  "mn9:3.1": "„Kada, prijatelji, plemeniti učenik razume štetno i koren štetnog, korisno i koren korisnog, ",
  "mn9:3.2": "tada je on taj koji poseduje ispravno razumevanje, taj koji poseduje ispravno gledište, ima potpuno pouzdanje u Dhammu i stigao je do istinske Dhamme. ",
  "mn9:4.1": "A šta je to, prijatelji, štetno, šta je koren štetnog, a šta je korisno, šta je koren korisnog? ",
  "mn9:4.2": " Ubijanje živih bića je štetno; uzimanje onoga što nam nije dato je štetno; zloupotreba zadovoljstava čula je štetna; laganje je štetno; zlonameran govor je štetan; uvredljiv govor je štetan; ogovaranje je štetno; gramzivost je štetna; zlovolja je štetna; pogrešno razumevanje je štetno. ",
  "mn9:4.3": "Sve to se zove štetnim. ",
  "mn9:5.1": "A šta je koren štetnog? ",
  "mn9:5.2": "Pohlepa je koren štetnog; mržnja je koren štetnog; obmanutost je koren štetnog. ",
  "mn9:5.3": "Sve to se zove korenom štetnog. ",
  "mn9:6.1": "A šta je to korisno? ",
  "mn9:6.2": "Odustajanje od ubijanja živih bića je korisno; odustajanje od uzimanja onoga što nam nije dato je korisno; odustajanje od zloupotrebe seksualnih zadovoljstava je korisno; odustajanje od laganja je korisno; odustajanje od zlonamernog govora je korisno; odustajanje od uvredljivog govora je korisno; odustajanje od ogovaranja je korisno; odustajanje od gramzivosti je korisno; odustajanje od zlovolje je korisno; ispravno razumevanje je korisno. ",
  "mn9:6.3": "Sve to se zove korisnim. ",
  "mn9:7.1": "A šta je koren korisnog? ",
  "mn9:7.2": "Ne-pohlepa je koren korisnog; ne-mržnja je koren korisnog; neobmanutost je koren korisnog. ",
  "mn9:7.3": "Sve to se naziva korenom korisnog. ",
  "mn9:8.1": "Kad plemeniti učenik tako razume štetno i koren štetnog, kao i korisno i koren korisnog, potpuno napušta prikrivenu sklonost ka strasti, okreće leđa prikrivenoj sklonosti ka odbojnosti, iskorenjuje prikrivenu sklonost ka gledištu i obmani: „Ja sam”, ",
  "mn9:8.2": "tada je on taj koji poseduje ispravno razumevanje, taj koji poseduje ispravno gledište, ima potpuno pouzdanje u Dhammu i stigao je do istinske Dhamme. ",
  "mn9:9.1": "„Dobro je, prijatelju”, rekoše monasi, zadovoljni rečima poštovanog Sāriputte. Onda mu postaviše novo pitanje: ",
  "mn9:9.2": "„Ali, prijatelju, može li postojati još neki način na koji plemeniti učenik jeste taj koji poseduje ispravno razumevanje… i stigao je do istinske Dhamme?” ",
  "mn9:10.1": "„Može, prijatelji. ",
  "mn9:10.2": "Prijatelji, kada plemeniti učenik razume hranu, nastanak hrane, nestanak hrane i put koji vodi nestanku hrane, ",
  "mn9:10.3": "tada je on taj koji poseduje ispravno razumevanje, taj koji poseduje ispravno gledište, ima potpuno pouzdanje u Dhammu i stigao je do istinske Dhamme. ",
  "mn9:11.1": "A šta je to hrana, šta je nastanak hrane, šta je nestanak hrane i šta je put koji vodi nestanku hrane? ",
  "mn9:11.2": "Postoje četiri vrste hrane za održavanje bića koja su već nastala i za podršku onima koja tek treba da se rode. ",
  "mn9:11.3": "Koje četiri? ",
  "mn9:11.4": "Fizička hrana, gruba ili fina; kontakt kao druga; mentalni obrasci kao treća; svest kao četvrta. ",
  "mn9:11.5": "Pojavom žudnje nastaje i hrana. Prestankom žudnje nestaje i hrana. A put koji vodi nestanku hrane upravo je ovaj plemeniti osmostruki put: ",
  "mn9:11.6": "ispravno razumevanje, ispravna namera, ispravan govor, ispravni postupci, ispravno življenje, ispravan napor, ispravna svesnost i ispravna koncentracija. ",
  "mn9:12.1": "Kad plemeniti učenik ovako razume hranu, nastanak hrane, nestanak hrane i put koji vodi nestanku hrane, on potpuno napušta prikrivenu sklonost ka pohlepi, on okreće leđa prikrivenoj sklonosti ka odbojnosti, on iskorenjuje prikrivenu sklonost ka gledištu i obmani: ’Ja sam’; a napuštanjem neznanja i pojavom istinskog znanja on ovde i sada okončava patnju. ",
  "mn9:12.2": "I tada je on taj koji poseduje ispravno razumevanje, taj koji poseduje ispravno gledište, ima potpuno pouzdanje u Dhammu i stigao je do istinske Dhamme. ",
  "mn9:13.1": "„Dobro je, prijatelju”, rekoše monasi, zadovoljni rečima poštovanog Sāriputte. Onda mu postaviše novo pitanje: ",
  "mn9:13.2": "„Ali, prijatelju, može li postojati još neki način na koji plemeniti učenik jeste taj koji poseduje ispravno razumevanje… i stigao je do istinske Dhamme?” ",
  "mn9:14-18.1": "„Može, prijatelji. ",
  "mn9:14-18.3": "tada je on taj koji poseduje ispravno razumevanje, taj koji poseduje ispravno gledište, ima potpuno pouzdanje u Dhammu i stigao je do istinske Dhamme. ",
  "mn9:14-18.4": "A šta je patnja, šta nastanak patnje, šta prestanak patnje i šta je put koji vodi prestanku patnje? ",
  "mn9:14-18.5": "Rođenje je patnja; starost je patnja; bolest je patnja; smrt je patnja; žalost, naricanje, bol, tuga i očaj su patnja; biti sa onim što nam je mrsko jeste patnja; ne biti sa onim što nam je drago jeste patnja; ne dobiti ono što želimo jeste patnja; ukratko, pet sastojaka bića kao objekti vezivanja ",
  "mn9:14-18.6": "jesu patnja. ",
  "mn9:14-18.7": "A šta je nastanak patnje? ",
  "mn9:14-18.8": "To je ona žudnja koja vodi novom rođenju, što združena sa oduševljavanjem i strašću, uvek nalazi novo uživanje, sad tu, sad tamo; ",
  "mn9:14-18.9": "dakle, to je žudnja za zadovoljstvima čula, žudnja za postojanjem i žudnja za nepostojanjem. ",
  "mn9:14-18.10": "To se naziva nastanak patnje. ",
  "mn9:14-18.11": "A šta je prestanak patnje? ",
  "mn9:14-18.12": "To je potpuno uklanjanje i nestanak, odustajanje, odricanje od, napuštanje i odbacivanje upravo te žudnje. ",
  "mn9:14-18.13": "To se naziva prestanak patnje. ",
  "mn9:14-18.14": "A šta je put koji vodi prestanku patnje? ",
  "mn9:14-18.15": "To je upravo ovaj plemeniti osmostruki put: ",
  "mn9:14-18.16": "ispravno razumevanje… ispravna koncentracija. ",
  "mn9:14-18.17": "To se naziva put koji vodi prestanku patnje. ",
  "mn9:19.1": "Kad plemeniti učenik ovako razume patnju, nastanak patnje, nestanak patnje i put koji vodi nestanku patnje, on potpuno napušta prikrivenu sklonost ka pohlepi, on okreće leđa prikrivenoj sklonosti ka odbojnosti, on iskorenjuje prikrivenu sklonost ka gledištu i obmani: ’Ja sam’; a napuštanjem neznanja i pojavom istinskog znanja on ovde i sada okončava patnju. ",
  "mn9:19.2": "I tada je on taj koji poseduje ispravno razumevanje, taj koji poseduje ispravno gledište, ima potpuno pouzdanje u Dhammu i stigao je do istinske Dhamme.” ",
  "mn9:20.1": "„Dobro je, prijatelju”, rekoše monasi, zadovoljni rečima poštovanog Sāriputte. Onda mu postaviše novo pitanje: ",
  "mn9:20.2": "„Ali, prijatelju, može li postojati još neki način na koji plemeniti učenik jeste taj koji poseduje ispravno razumevanje… i stigao je do istinske Dhamme?” ",
  "mn9:21-22.1": "„Može, prijatelji. ",
  "mn9:21-22.2": "Prijatelji, kada plemeniti učenik razume starost i smrt, nastanak starosti i smrti, prestanak starosti i smrti i put koji vodi prestanku starosti i smrti, ",
  "mn9:21-22.3": "tada je on taj koji poseduje ispravno razumevanje, taj koji poseduje ispravno gledište, ima potpuno pouzdanje u Dhammu i stigao je do istinske Dhamme. ",
  "mn9:21-22.4": "A šta su starost i smrt, šta nastanak starosti i smrti, šta prestanak starosti i smrti i šta je put koji vodi prestanku starosti i smrti? ",
  "mn9:21-22.5": "Starenje bića u različitim kategorijama bića, njihova starost, slomljeni zubi, seda kosa, smežurana koža, opadanje životne snage, slabljenje čula – ",
  "mn9:21-22.6": "to se naziva starost. ",
  "mn9:21-22.7": "A šta je to, prijatelji, smrt? ",
  "mn9:21-22.8": "Umiranje bića u različitim kategorijama bića, njihov prestanak, raspadanje, nestanak, smrt, okončanje života, rastakanje sastojaka bića, odlaganje tela – ",
  "mn9:21-22.9": "to se naziva smrt. ",
  "mn9:21-22.10": "Takva je starost, takva je smrt; ",
  "mn9:21-22.11": "to se naziva starost i smrt. ",
  "mn9:21-22.12": "Nastankom rođenja nastaju i starenje i smrt. Prestankom rođenja nestaju i starenje i smrt. A put koji vodi prestanku starosti i smrti upravo je ovaj plemeniti osmostruki put: ",
  "mn9:21-22.13": "ispravno razumevanje… ispravna koncentracija. ",
  "mn9:23.1": "Kada je plemeniti učenik ovako razumeo starost i smrt, nastanak starosti i smrti, prestanak starosti i smrti i put koji vodi prestanku starosti i smrti, on potpuno napušta prikrivenu sklonost ka pohlepi… on ovde i sada okončava patnju. ",
  "mn9:23.2": "I tada je on taj koji poseduje ispravno razumevanje, taj koji poseduje ispravno gledište, ima potpuno pouzdanje u Dhammu i stigao je do istinske Dhamme. ",
  "mn9:24-26.1": "„Dobro je, prijatelju”, rekoše monasi… Onda mu postaviše novo pitanje: ",
  "mn9:24-26.2": "„Ali, prijatelju, može li postojati još neki način na koji plemeniti učenik jeste taj koji poseduje ispravno razumevanje… i stigao je do istinske Dhamme?” ",
  "mn9:24-26.3": "„Može, prijatelji. "
}