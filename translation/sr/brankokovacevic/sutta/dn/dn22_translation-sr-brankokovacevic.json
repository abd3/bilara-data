{
  "dn22:0.1": "Zbirka dugih govora 22 ",
  "dn22:0.2": "Dugi govor o temeljima svesnosti ",
  "dn22:1.1": "Ovako sam čuo. ",
  "dn22:1.2": "Jednom je Blaženi boravio među Kuruima, kraj grada po imenu Kammāsadhamma. ",
  "dn22:1.3": "Tu se on ovako obrati monasima: ",
  "dn22:1.4": "„Monasi.” ",
  "dn22:1.5": "„Da, poštovani gospodine”, odgovoriše monasi. ",
  "dn22:1.6": "A Blaženi ovako nastavi: ",
  "dn22:1.7": "„Monasi, postoji direktan put ka pročišćenju bića, ka prevladavanju žalosti i naricanja, ka nestanku bola i tuge, ka izbijanju na pravu stazu, ka dostizanju nibbāne – a taj put su četiri temelja svesnosti. ",
  "dn22:1.8": "A koja su to četiri temelja? ",
  "dn22:1.9": "Tako, monasi, monah boravi kontemplirajući telo kao telo, marljiv, s jasnim razumevanjem i svestan, odloživši sa strane gramzivost i odbojnost prema ovom svetu. ",
  "dn22:1.10": "Boravi on kontemplirajući osećaje kao osećaje, marljiv, s jasnim razumevanjem i svestan, odloživši sa strane gramzivost i odbojnost prema ovom svetu. ",
  "dn22:1.11": "Boravi on kontemplirajući um kao um, marljiv, s jasnim razumevanjem i svestan, odloživši sa strane gramzivost i odbojnost prema ovom svetu. ",
  "dn22:1.12": "Boravi on kontemplirajući objekte uma kao objekte uma, marljiv, s jasnim razumevanjem i svestan, odloživši sa strane gramzivost i odbojnost prema ovom svetu. ",
  "dn22:2.0.1": "1. Kontemplacija tela ",
  "dn22:2.0.2": "1.1. Svesnost daha ",
  "dn22:2.1": "A kako to, monasi, monah boravi kontemplirajući telo kao telo? ",
  "dn22:2.2": "Tako što ode u šumu, do podnožja nekog drveta ili do prazne kolibe; seda nogu ukrštenih, tela uspravnog i ustali svesnost pred sobom. ",
  "dn22:2.3": "Neprekidno svestan, udiše i, neprekidno svestan, izdiše. ",
  "dn22:2.4": "Udišući dugi dah, zna: ‘Sada udišem dugi dah’ ili, izdišući dugi dah, zna: ‘Sada izdišem dugi dah.’ ",
  "dn22:2.5": "Udišući kratak dah, zna: ‘Sada udišem kratak dah’ ili, izdišući kratak dah, zna: ‘Sada izdišem kratak dah.’ ",
  "dn22:2.6": "Ovako sebe vežba: ’Osećajući čitavo telo, udisaću’; ovako sebe vežba: ’Osećajući čitavo telo, izdisaću.’ ",
  "dn22:2.7": "Ovako sebe vežba: ‘Smirujući telesni sklop, udisaću’; ovako sebe vežba: ‘Smirujući telesni sklop, izdisaću.’ ",
  "dn22:2.8": "Kao što vešti stolar ili njegov pomoćnik, kad pravi dugi okret, zna: ’Sad pravim dugi okret’ ili kad pravi kratki okret, zna: ’Sad pravim kratki okret’, ",
  "dn22:2.9": "tako i monah udišući dugi dah zna: ’Sada udišem dugi dah’ ili, izdišući dugi dah, zna: ’Sada izdišem dugi dah’; udišući kratak dah, zna: ’Sada udišem kratak dah’ ili, izdišući kratak dah, zna: ’Sada izdišem kratak dah.’ ",
  "dn22:2.10": "Ovako sebe vežba: ‘Osećajući čitavo telo, udisaću’; ovako sebe vežba: ‘Osećajući čitavo telo, izdisaću.’ Ovako sebe vežba: ‘Smirujući telesni sklop, udisaću’; ovako sebe vežba: ‘Smirujući telesni sklop, izdisaću.’ ",
  "dn22:2.11": "Tako monah boravi kontemplirajući telo kao telo unutar, kontemplirajući telo kao telo izvan ili kontemplirajući telo kao telo i unutar i izvan. ",
  "dn22:2.12": "Ili boravi kontemplirajući u telu njegovu prirodu nastanka, boravi kontemplirajući u telu njegovu prirodu nestanka, boravi kontemplirajući u telu njegovu prirodu nastanka i nestanka. ",
  "dn22:2.13": "Ili je svesnost činjenice ’postoji telo’ u njemu uspostavljena u meri neophodnoj za čisto znanje i neprekinutu pažnju. Nezavisan, boravi on ne vezujući se ni za šta na svetu. ",
  "dn22:2.14": "Ovako monah boravi kontemplirajući telo kao telo. ",
  "dn22:3.0": "1.2. Četiri položaja tela ",
  "dn22:3.1": "I opet, monasi, kada hoda, monah razume: ’Ja hodam’; kada stoji, on razume: ’Ja stojim’; kada sedi, on razume: ’Ja sedim’; kad leži, on razume: ’Ja ležim’; ",
  "dn22:3.2": "razume i svaki drugi položaj u kojem je njegovo telo. ",
  "dn22:3.3": "Tako monah boravi kontemplirajući telo kao telo unutar, kontemplirajući telo kao telo izvan ili kontemplirajući telo kao telo i unutar i izvan. ",
  "dn22:3.4": "Ili boravi kontemplirajući u telu njegovu prirodu nastanka, boravi kontemplirajući u telu njegovu prirodu nestanka, boravi kontemplirajući u telu njegovu prirodu nastanka i nestanka. ",
  "dn22:3.5": "Ili je svesnost činjenice ’postoji telo’ u njemu uspostavljena u meri neophodnoj za čisto znanje i neprekinutu pažnju. Nezavisan, boravi on ne vezujući se ni za šta na svetu. ",
  "dn22:3.6": "Ovako takođe monah boravi kontemplirajući telo kao telo. ",
  "dn22:4.0": "1.3. Jasno razumevanje ",
  "dn22:4.1": "I opet, monasi, kad odlazi i dolazi, monah postupa sa jasnim razumevanjem; kad gleda pravo i kad gleda u stranu, postupa s jasnim razumevanjem; kad savija i kad pruža svoje udove, postupa s jasnim razumevanjem; kad oblači donji ogrtač, kad nosi spoljašnji ogrtač i zdelu za prošenje hrane, postupa s jasnim razumevanjem; kad jede, pije, žvaće i guta hranu, postupa s jasnim razumevanjem; kad obavlja veliku i malu nuždu, postupa s jasnim razumevanjem; kad hoda, stoji, sedi, leže i ustaje, govori i ćuti, postupa s jasnim razumevanjem. ",
  "dn22:4.3": "Ovako, takođe, monah boravi kontemplirajući telo kao telo. ",
  "dn22:5.0": "1.4. Odbojnost delova tela ",
  "dn22:5.1": "I opet, monasi, monah razmatra upravo ovo telo, od peta nagore i od temena nadole, zatvoreno u kožu i prepuno nečistoće, ovako: ",
  "dn22:5.2": "’Ovo je telo načinjeno od: kose, malja, noktiju, zuba, kože, mišića, tetiva, kostiju, koštane srži, bubrega, srca, jetre, dijafragme, slezine, pluća, debelog creva, tankog creva, želuca i njegovog sadržaja, izmeta, žuči, sluzi, gnoja, krvi, znoja, sala, suza, masnoće, pljuvačke, slina, tečnosti u zglobovima i mokraće.’ ",
  "dn22:5.3": "Baš kao da je reč o vreći punoj raznog zrnevlja kao što su zob, pirinač, grašak, susam, žito, te čovek dobrog vida, odvezavši je, prebira po njoj: ’Ovo je zob, ovo je pirinač, ovo je grašak, ovo je susam, ovo je žito.’ ",
  "dn22:5.4": "Isto tako, monah razmatra upravo ovo telo… zatvoreno u kožu i prepuno nečistoće, ovako: ",
  "dn22:5.5": "’Ovo je telo načinjeno od: kose… i mokraće.’ ",
  "dn22:5.6": "Tako monah boravi kontemplirajući telo kao telo unutar, izvan ili i unutar i izvan… Nezavisan, boravi on i ne vezuje se ni za šta na svetu. ",
  "dn22:5.7": "Ovako takođe monah boravi kontemplirajući telo kao telo. ",
  "dn22:6.0": "1.5. Elementi ",
  "dn22:6.1": "I opet, monasi, monah razmatra upravo ovo telo, u kakvom godono bilo položaju, kroz njegove primarne elemente: ",
  "dn22:6.2": "’U ovom telu su element zemlje, element vode, element vatre i element vazduha.’ ",
  "dn22:6.3": "Kao što vešti mesar ili njegov pomoćnik, pošto je zaklao kravu i isekao je, iznosi meso na prodaju na raskrsnici četiri glavna puta, ",
  "dn22:6.4": "isto tako monah razmatra upravo ovo telo, u kakvom god ono bilo položaju, kroz njegove primarne elemente: ",
  "dn22:6.5": "’U ovom telu su element zemlje, element vode, element vatre i element vazduha.’ ",
  "dn22:6.6": "Tako monah boravi kontemplirajući telo kao telo unutar, izvan ili i unutar i izvan… Nezavisan, boravi on i ne vezuje se ni za šta na svetu. ",
  "dn22:6.7": "Ovako takođe monah boravi kontemplirajući telo kao telo. ",
  "dn22:7.0": "1.6. Devet kontemplacija na groblju ",
  "dn22:7.1": "I opet, monasi, kao kad bi gledao telo bačeno na mesto za spaljivanje jedan dan posle smrti, dva dana posle smrti ili tri dana posle smrti, naduto i pomodrelo, iz kojeg curi gnoj, bačeno na mesto za spaljivanje, ",
  "dn22:7.2": "monah tada isto ovo telo upoređuje s njim ovako: ",
  "dn22:7.3": "’I ovo telo je isto po svojoj prirodi, postaće isto ovakvo i tome ne može umaći.’ ",
  "dn22:7.4": "Tako monah boravi kontemplirajući telo kao telo unutar, izvan ili i unutar i izvan… Nezavisan, boravi on i ne vezuje se ni za šta na svetu. ",
  "dn22:7.5": "Ovako takođe monah boravi kontemplirajući telo kao telo. ",
  "dn22:8.1": "I opet, monasi, kao kad bi gledao telo bačeno na mesto za spaljivanje, koje su raskomadali vrane, jastrebovi, lešinari, divlji psi, šakali ili različite vrste crva, ",
  "dn22:8.2": "monah tada isto ovo telo upoređuje s njim ovako: ",
  "dn22:8.3": "’I ovo telo je isto po svojoj prirodi, postaće isto ovakvo i tome ne može umaći.’ ",
  "dn22:8.4": "Tako monah boravi kontemplirajući telo kao telo unutar, izvan ili i unutar i izvan… Nezavisan, boravi on i ne vezuje se ni za šta na svetu. ",
  "dn22:8.5": "Ovako takođe monah boravi kontemplirajući telo kao telo. ",
  "dn22:9.1": "I opet, monasi, kao kad bi gledao telo bačeno na mesto za spaljivanje, od kojeg je ostao jedino kostur i tek ponegde malo mesa i mrlje krvi na njemu, a na okupu ga još drže samo tetive… ",
  "dn22:9.2": "jedino kostur i ponegde mrlje krvi na njemu, a na okupu ga još drže samo tetive… ",
  "dn22:9.3": "jedino kostur, bez mesa i krvi na njemu, a na okupu ga još drže samo tetive… ",
  "dn22:9.4": "razbacane kosti na sve strane – ovde kosti ruke, onde kosti stopala, potkolenice, butne kosti, karlica, kičma, lobanja… jedino kosti razbacane svuda unaokolo, ovde kost ruke, tamo kost noge, ovde potkolenica, tamo butna kost, ovde karlica, tamo kičma, ovde rebro, tamo grudna kost, ovde podlaktica, tamo nadlaktica, ovde vrat, tamo vilica, ovde zubi, tamo lobanja… ",
  "dn22:9.5": "",
  "dn22:9.6": "",
  "dn22:10.1": "I opet, monasi, kao kad bi gledao telo bačeno na mesto za spaljivanje, od kojeg su ostale jedino izbledele kosti, bele poput školjke… ",
  "dn22:10.2": "gomila kostiju stara više od godinu dana… ",
  "dn22:10.3": "kosti koje trunu i pretvaraju se u prašinu, ",
  "dn22:10.4": "monah tada isto ovo telo upoređuje s njim ovako: ",
  "dn22:10.5": "’I ovo telo je isto po svojoj prirodi, postaće isto ovakvo i tome ne može umaći.’ ",
  "dn22:10.6": "Tako monah boravi kontemplirajući telo kao telo unutar, kontemplirajući telo kao telo izvan ili kontemplirajući telo kao telo i unutar i izvan. ",
  "dn22:10.7": "Ili boravi kontemplirajući u telu njegovu prirodu nastanka, boravi kontemplirajući u telu njegovu prirodu nestanka, boravi kontemplirajući u telu njegovu prirodu nastanka i nestanka. ",
  "dn22:10.8": "Ili je svesnost činjenice ’postoji telo’ u njemu uspostavljena u meri neophodnoj za čisto znanje i neprekinutu pažnju. Nezavisan, boravi on ne vezujući se ni za šta na svetu. ",
  "dn22:10.9": "Ovako takođe monah boravi kontemplirajući telo kao telo. ",
  "dn22:11.0": "2. Kontemplacija osećaja ",
  "dn22:11.1": "A kako to, monasi, monah boravi kontemplirajući osećaje kao osećaje? ",
  "dn22:11.2": "Kad oseti prijatan osećaj, monah zna: ’Osećam prijatan osećaj’; ",
  "dn22:11.3": "kad oseti bolan osećaj, on zna: ’Osećam bolan osećaj’; ",
  "dn22:11.4": "kad oseti ni bolan ni prijatan osećaj, on zna: ’Osećam ni bolan ni prijatan osećaj.’ ",
  "dn22:11.5": "Kad oseti profani prijatan osećaj, on zna: ’Osećam profani prijatan osećaj’; ",
  "dn22:11.6": "kad oseti transcendentan prijatan osećaj, on zna: ’Osećam transcendentan prijatan osećaj’; ",
  "dn22:11.7": "kad oseti profani bolan osećaj, on zna: ’Osećam profani bolan osećaj’; ",
  "dn22:11.8": "kad oseti transcendentan bolan osećaj, on zna: ’Osećam transcendentan bolan osećaj’; ",
  "dn22:11.9": "kad oseti profani ni bolan ni prijatan osećaj, on zna: ’Osećam profani ni bolan ni prijatan osećaj’; ",
  "dn22:11.10": "kad oseti transcendentan ni bolan ni prijatan osećaj, on zna: ’Osećam transcendentan ni bolan ni prijatan osećaj.’ ",
  "dn22:11.11": "Tako monah boravi kontemplirajući osećaje kao osećaje unutar, kontemplirajući osećaje kao osećaje izvan ili kontemplirajući osećaje kao osećaje i unutar i izvan. ",
  "dn22:11.12": "Ili boravi kontemplirajući u osećajima njihovu prirodu nastanka, boravi kontemplirajući u osećajima njihovu prirodu nestanka, boravi kontemplirajući u osećajima njihovu prirodu nastanka i nestanka. ",
  "dn22:11.13": "Ili je svesnost činjenice ’postoji osećaj’ u njemu uspostavljena u meri neophodnoj za čisto znanje i neprekinutu pažnju. Nezavisan, boravi on ne vezujući se ni za šta na svetu. ",
  "dn22:11.14": "Ovako monah boravi kontemplirajući osećaje kao osećaje. ",
  "dn22:12.0": "3. Kontemplacija uma ",
  "dn22:12.1": "A kako to, monasi, monah boravi kontemplirajući um kao um? ",
  "dn22:12.2": "Kada se u umu pojavi strast, monah zna da je to um ispunjen strašću, ",
  "dn22:12.3": "a kad u umu nema strasti, da je to um bez strasti. ",
  "dn22:12.4": "Kada se u umu pojavi mržnja, on zna da je to um ispunjen mržnjom, ",
  "dn22:12.5": "a kad u umu nema mržnje, da je to um bez mržnje. ",
  "dn22:12.6": "Kada se u umu pojavi obmanutost, on zna da je to um ispunjen obmanutošću, ",
  "dn22:12.7": "a kad u umu nema obmanutosti, da je to um bez obmanutosti. ",
  "dn22:12.8": "On zna zgrčen um kao zgrčen um, ",
  "dn22:12.9": "a rastresen um kao rastresen um. ",
  "dn22:12.10": "On zna ushićen um kao ushićen um, ",
  "dn22:12.11": "a neushićen um kao neushićen um. "
}