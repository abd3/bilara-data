{
  "dn11:0.1": "Zbirka dugih govora 11",
  "dn11:0.2": "Razgovor sa Kevaddhom",
  "dn11:1.1": "Ovako sam čuo.",
  "dn11:1.2": "Jednom je Blaženi boravio kraj Nāḷande, u Pāvārikinom mangovom gaju.",
  "dn11:1.3": "Onda Kevaddho, sin nekog kućedomaćina, dođe do Blaženog, sede sa strane, pa ovako reče:",
  "dn11:1.4": "Poštovani gospodine, ova Nāḷanda je bogata i prosperitetna, prepuna ljudi koji imaju poverenje u Blaženog.",
  "dn11:1.5": "Dobro bi bilo ako bi Blaženi rekao nekom monahu da koristeći svoje natprirodne moći izvede nekakvo čudo.",
  "dn11:1.6": "Na taj način će Nāḷanda steći još veće poverenje u Blaženog.”",
  "dn11:1.7": "Kada je to čuo, Blaženi mu ovako odgovori:",
  "dn11:1.8": "„Kevaddho, ja ne podučavam monahe na taj način:",
  "dn11:1.9": "’Hajdete, monasi, koristeći svoje natrpirodne moći, izvedite čudo pred u belo obučenim kućedomaćinima.’”",
  "dn11:2.1": "Po drugi put, kućedomaćinski sin Kevaddho zatraži od Blaženog isto. ",
  "dn11:2.2": "",
  "dn11:2.3": "",
  "dn11:2.4": "",
  "dn11:2.5": "",
  "dn11:2.6": "",
  "dn11:2.7": "I Blaženi mu na isti način odgovori.",
  "dn11:2.8": "",
  "dn11:2.9": "",
  "dn11:3.1": "I po treći put, kućedomaćinski sin Kevaddho reče Blaženom: ",
  "dn11:3.2": "„Poštovani, ne navaljujem na Blaženog,",
  "dn11:3.3": "ali opet kažem:",
  "dn11:3.4": "Poštovani gospodine, ova Nāḷanda je bogata i prosperitetna, prepuna ljudi koji imaju poverenje u Blaženog.",
  "dn11:3.5": "Dobro bi bilo ako bi Blaženi rekao nekom monahu da koristeći svoje natprirodne moći izvede nekakvo čudo.",
  "dn11:3.6": "Na taj način će Nāḷanda steći još veće poverenje u Blaženog.’”",
  "dn11:3.7.0": "1. Činjenje čuda",
  "dn11:3.8": "„Kevaddho, tri su vrste čuda koje objavljujem, pošto sam ih sam lično razumeo i iskusio.",
  "dn11:3.9": "Koje tri?",
  "dn11:3.10": "To su čudo psihičke moći, čudo vidovitosti i čudo pouke.",
  "dn11:4.1": "A kakvo je to čudo psihičke moći?",
  "dn11:4.2": "Tako, Kevaddho, monah ispoljava različite vrste natprirodnih moći: iz jednog bića se pretvara u mnogobrojna, a iz mnogobrojnih opet u jedno; iz vidljivog bića se pretvara u nevidljivo; nesmetano prolazi kroz zidove, bedeme i bregove, kao kroz vazduh; uranja u zemlju i izranja iz nje kao iz vode; hoda po vodi, a da je i ne ustalasa, kao po zemlji; kreće se vazduhom ukrštenih nogu, poput ptice; u stanju je da rukom dotakne i miluje Mesec i Sunce, tako moćne i velike; telesno se uzdiže, čak do sveta boga Brahme.",
  "dn11:4.3": "I onda neki čovek ispunjen poverenjem sve to vidi,",
  "dn11:4.4": "pa ispriča nekome u kome nema poverenja, nema predanosti:",
  "dn11:4.5": "’Zadivljujuće je to, poštovani, čudesno je to, koliko asketa ima moći, koliko snage!",
  "dn11:4.6": "Svojim sam ga očima video kako ispoljava različite vrste natprirodnih moći: … telesno se uzdiže, čak do sveta boga Brahme."
}