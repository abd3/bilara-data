{
  "dn11:0.1": "Zbirka dugih govora 11 ",
  "dn11:0.2": "Razgovor sa Kevaddhom ",
  "dn11:1.1": "Ovako sam čuo. ",
  "dn11:1.2": "Jednom je Blaženi boravio kraj Nāḷande, u Pāvārikinom mangovom gaju. ",
  "dn11:1.3": "Onda Kevaddha, sin nekog kućedomaćina, dođe do Blaženog, sede sa strane, pa ovako reče: ",
  "dn11:1.4": "Poštovani gospodine, ova Nāḷanda je bogata i prosperitetna, prepuna ljudi koji imaju poverenje u Blaženog. ",
  "dn11:1.5": "Dobro bi bilo ako bi Blaženi rekao nekom monahu da koristeći svoje natprirodne moći izvede nekakvo čudo. ",
  "dn11:1.6": "Na taj način će Nāḷanda steći još veće poverenje u Blaženog.” ",
  "dn11:1.7": "Kada je to čuo, Blaženi mu ovako odgovori: ",
  "dn11:1.8": "„Kevaddha, ja ne podučavam monahe na taj način:",
  "dn11:1.9": "’Hajdete, monasi, koristeći svoje natrpirodne moći, izvedite čudo pred u belo obučenim kućedomaćinima.’” ",
  "dn11:2.1": "Po drugi put Kevaddha, sin kućedomaćina, zatraži od Blaženog isto. ",
  "dn11:2.2": "",
  "dn11:2.3": "",
  "dn11:2.4": "",
  "dn11:2.5": "",
  "dn11:2.6": "",
  "dn11:2.7": "I Blaženi mu na isti način odgovori. ",
  "dn11:2.8": "",
  "dn11:2.9": "",
  "dn11:3.1": "I po treći put Kevaddha, sin kućedomaćina, ovako reče Blaženom. ",
  "dn11:3.2": "„Ne navaljujem na Blaženog, ",
  "dn11:3.3": "ali opet kažem: ",
  "dn11:3.4": "Poštovani gospodine, ova Nāḷanda je bogata i prosperitetna, prepuna ljudi koji imaju poverenje u Blaženog. ",
  "dn11:3.5": "Dobro bi bilo ako bi Blaženi rekao nekom monahu da koristeći svoje natprirodne moći izvede nekakvo čudo. ",
  "dn11:3.6": "Na taj način će Nāḷanda steći još veće poverenje u Blaženog.’” ",
  "dn11:3.7.0": "1. Činjenje čuda ",
  "dn11:3.8": "„Kevaddha, tri su vrste čuda koje objavljujem, pošto sam ih sam lično razumeo i iskusio.",
  "dn11:3.9": "Koje tri? ",
  "dn11:3.10": "To su čudo psihičke moći, čudo vidovitosti i čudo pouke. ",
  "dn11:4.1": "A kakvo je to čudo psihičke moći? ",
  "dn11:4.2": "Tako, Kevaddha, monah ispoljava različite vrste natprirodnih moći: iz jednog bića se pretvara u mnogobrojna, a iz mnogobrojnih opet u jedno; iz vidljivog bića se pretvara u nevidljivo; nesmetano prolazi kroz zidove, bedeme i bregove, kao kroz vazduh; uranja u zemlju i izranja iz nje kao iz vode; hoda po vodi, a da je i ne ustalasa, kao po zemlji; kreće se vazduhom ukrštenih nogu, poput ptice; u stanju je da rukom dotakne i miluje Mesec i Sunce, tako moćne i velike; telesno se uzdiže, čak do sveta boga Brahme.",
  "dn11:4.3": "I onda neki čovek ispunjen poverenjem sve to vidi, ",
  "dn11:4.4": "pa ispriča nekome u kome nema poverenja, nema predanosti: ",
  "dn11:4.5": "’Zadivljujuće je to, poštovani, čudesno je to, koliko asketa ima moći, koliko snage! ",
  "dn11:4.6": "Svojim sam ga očima video kako ispoljava različite vrste natprirodnih moći: … telesno se uzdiže, čak do sveta boga Brahme. ",
  "dn11:5.1": "Na to bi mu ovaj u kojem nema poverenje, nema predanosti mogao reći: ",
  "dn11:5.2": "’Postoji čarolija po imenu gandhāri. ",
  "dn11:5.3": "Koristeći se njome, taj monah sva ta čuda izvodi.’ ",
  "dn11:5.4": "„Šta misliš, Kevaddho? ",
  "dn11:5.5": "Da li bi mu ovaj u kojem nema poverenje, nema predanosti mogao tako reći?” ",
  "dn11:5.6": "„Mogao bi, poštovani.” ",
  "dn11:5.7": "Kevaddha, udviđajući tu opasnost, ja upravo zato čudom izvedenim naprirodnim moćima bivam zgrožen, postiđen i zgađen. ",
  "dn11:6.0": "2. Čudo vidovitosti",
  "dn11:6.1": "A kakvo je to čudo vidovitosti?",
  "dn11:6.2": "Tako, Kevaddha, monah drugih bića, objavljuje um, mentalno stanje, misli, razmišljanje drugih osoba:",
  "dn11:6.3": "’Ovakav je tvoj um, to je tvoj um, takvo je tvoje mentalno stanje.’",
  "dn11:6.4": "I onda neki čovek ispunjen poverenjem sve to vidi, ",
  "dn11:6.6": "pa ispriča nekome u kome nema poverenja, nema predanosti:",
  "dn11:6.7": "’Zadivljujuće je to, poštovani, čudesno je to, koliko asketa ima moći, koliko snage!",
  "dn11:6.8": "Svojim sam očima video tog monaha kako objavljuje um, mentalno stanje, misli, razmišljanje drugih bića, drugih osoba:",
  "dn11:6.9": "’Ovakav je tvoj um, to je tvoj um, takvo je tvoje mentalno stanje.’",
  "dn11:7.1": "Na to bi mu ovaj u kojem nema poverenje, nema predanosti mogao reći: ",
  "dn11:7.2": "’Postoji čarolija po imenu maṇikā.",
  "dn11:7.3": "Koristeći se njome, Kevaddho, monah objavljuje um, mentalno stanje, misli, razmišljanje drugih bića, drugih osoba.’",
  "dn11:7.5": "„Šta misliš, Kevaddho?",
  "dn11:7.6": "Da li bi mu ovaj u kojem nema poverenje, nema predanosti mogao tako reći?”",
  "dn11:7.7": "„Mogao bi, poštovani.”",
  "dn11:7.8": "Kevaddha, udviđajući tu opasnost u vidovitosti, ja upravo zato vidovitošću bivam zgrožen, postiđen i zgađen.",
  "dn11:8.0": "3. Čudo pouke",
  "dn11:8.1": "A kakvo je to čudo pouke?",
  "dn11:8.2": "Tako, Kevaddho, monah savetuje:",
  "dn11:8.3": "’Ovako bi trebalo da razmišljaš, a ne onako; usmeri pažnju na to, ne na ono; ovo napusti i živi posvetivši se onome.’",
  "dn11:8.4": "To se, Kevaddho, naziva čudom pouke.",
  "dn11:9-66.1": "Sem toga, Tathāgata se pojavi u ovome svetu, plemenit i potpuno probuđen, usavršen u znanju i ponašanju, srećan, znalac svetova, nenadmašni vodič onima kojima je potreban putokaz, učitelj božanskim i ljudskim bićima, budan, blažen. Snagom vlastite spoznaje razumeo je i zna da objasni ovaj svet, njegove dobre i zle duhove, božanstva, pokolenja isposnika i sveštenika, plemenitih i običnih ljudi. On propoveda učenje i slovom i duhom, divno na početku, divno u sredini, divno na kraju; upućuje na potpuno savršen i pročišćen svetački život. …",
  "dn11:9-66.2": "Na taj način, Kevaddho, monah je usavršen u vrlini… ",
  "dn11:9-66.3": "On ulazi i ostaje na prvom stupnju zadubljenja.",
  "dn11:9-66.4": "I to se, Kevaddho, naziva čudom pouke…",
  "dn11:9-66.5": "drugo zadubljenje…",
  "dn11:9-66.6": "treće zadubljenje…",
  "dn11:9-66.7": "On ulazi i ostaje na četvrtom stupnju zadubljenja.",
  "dn11:9-66.8": "I to se, Kevaddho, naziva čudom pouke…",
  "dn11:9-66.9": "Svoj um okreće i usmerava ka znanju i viđenju…",
  "dn11:9-66.10": "I to se, Kevaddho, naziva čudom pouke…",
  "dn11:9-66.11": "On razume: ’…nema više preporađanja u bilo koji oblik bivanja’.",
  "dn11:9-66.12": "I to se, Kevaddho, naziva čudom pouke…",
  "dn11:67.1": "„Kevaddho, to su tri vrste čuda koje objavljujem, pošto sam ih sam lično razumeo i iskusio.",
  "dn11:67.2.0": "4. Priča o monaku u potrazi za krajem počela",
  "dn11:67.3": "Jednom je, Kevaddo, u ovoj monaškoj zajednici nekom monahu pala na um ovakva misao:",
  "dn11:67.4": "’Gde li to ova četiri velika počela nestaju bez ostatka, a to su: zemlja, voda, vatra i vazduh?’ ",
  "dn11:68.1": "Onda taj monah utonu u takvu vrstu koncentracije pri kojoj se u tako smirenom umu otvori put koji vodi ka božanstvima.",
  "dn11:68.2": "Tako monah ode do božanstava sveta četiri kralja i kada je stigao, upita ih:",
  "dn11:68.3": "’Gde li to ova četiri velika počela nestaju bez ostatka, a to su: zemlja, voda, vatra i vazduh?’ ",
  "dn11:68.4": "Kad su to čuli, božanstva mu ovako odgovoriše:",
  "dn11:68.5": "’Monaše, mi to ne znamo.",
  "dn11:68.7": "Ali postoje četiri velika kralja, koji su uzvišeniji i suptilniji od nas.",
  "dn11:68.8": "Oni bi trebalo to da znaju.’",
  "dn11:69.1": "Onda taj monah ode do četiri velika kralja i kada je stigao, upita ih:",
  "dn11:69.2": "’Gde li to ova četiri velika počela nestaju bez ostatka, a to su: zemlja, voda, vatra i vazduh?’ ",
  "dn11:69.3": "Kad su to čuli, četiri velika kralja mu ovako odgovoriše:",
  "dn11:69.4": "’Monaše, mi to ne znamo.",
  "dn11:69.6": "Ali postoje božanstva sveta trideset trojice, koja su uzvišenija i suptilnija od nas.",
  "dn11:69.7": "Oni bi trebalo to da znaju.’",
  "dn11:70.1": "Tako monah ode do božanstava sveta trideset trojicea i kad je stigao, upita ih:",
  "dn11:70.2": "’Gde li to ova četiri velika počela nestaju bez ostatka, a to su: zemlja, voda, vatra i vazduh?’ ",
  "dn11:70.3": "Kad su to čula, božanstva sveta trideset trojice mu ovako odgovoriše:",
  "dn11:70.4": "’Monaše, mi to ne znamo.",
  "dn11:70.6": "Ali postoji Sakka, vladar bogova, koji je uzvišeniji i suptilniji od nas.",
  "dn11:70.7": "On bi to trebalo da zna.’",
  "dn11:71.1": "Tako monah ode do Sakke, vladara bogova, i kada je stigao, upita ga:",
  "dn11:71.2": "’Gde li to ova četiri velika počela nestaju bez ostatka, a to su: zemlja, voda, vatra i vazduh?’ ",
  "dn11:71.3": "Kad je to čuo, Sakka, vladar bogova, ovako mu odgovori:",
  "dn11:71.4": "’Monaše, ja to ne znam.",
  "dn11:72.1": "Ali postoje božanstva sveta Yāme…",
  "dn11:73.1": "božanski sin Suyāma…"
}