{
  "dn6:0.1": "Zbirka dugih govora 6",
  "dn6:0.2": "Razgovor sa Mahālijem",
  "dn6:1.0": "1. Brahmanski emisari",
  "dn6:1.1": "Ovako sam čuo.",
  "dn6:1.2": "Jednom je Blaženi boravio kraj Vesālija, u Velikom gaju, u dvorani sa šiljatim krovom.",
  "dn6:1.3": "A tom prilikom je mnogo brahmana emisara iz Kosale i Māgadhe boravilo u Vesāliju, svaki svojim poslom.",
  "dn6:1.4": "I dočuše ti brahmani:",
  "dn6:1.5": "„Asketa Gotama, sin plemena Sakya, koji je napustio klan Sakyana, boravi kraj Vesālija, u Velikom gaju, u dvorani sa šiljatim krovom.",
  "dn6:1.6": "Ovakav se dobar glas širi o učitelju Gotami:",
  "dn6:1.7": "’Zaista je Blaženi plemenit i potpuno probuđen, usavršen u znanju i ponašanju, srećan, znalac svetova, nenadmašni vodič onima kojima je potreban putokaz, učitelj božanskim i ljudskim bićima, budan, blažen’.",
  "dn6:1.8": "Snagom vlastite spoznaje razumeo je i zna da objasni ovaj svet, njegove dobre i zle duhove, božanstva, pokolenja isposnika i sveštenika, plemenitih i običnih ljudi.",
  "dn6:1.9": "On propoveda učenje i slovom i duhom, divno na početku, divno u sredini, divno na kraju; upućuje na potpuno savršen i pročišćen svetački život.",
  "dn6:1.10": "Istinska je dobrobit videti tako usavršena bića.”",
  "dn6:2.1": "Onda ti brahmani emisari iz Kosale i Māgadhe dođoše do Velikog gaja, do sale sa šiljastim krovom.",
  "dn6:2.2": "U to vreme lični pratilac Blaženog bio je poštovani Nāgito.",
  "dn6:2.3": "I dođoše ti brahmani do njega, te ovako rekoše:",
  "dn6:2.4": "„Poštovani, gde boravi učitelj Gotama?",
  "dn6:2.6": "„Prijatelji, sada nije vreme da vidite Blaženog, on sada boravi u osami.”",
  "dn6:2.7": "A brahmani emisati na tom mestu posedaše, razmišljajući: ",
  "dn6:2.8": "„Otići ćemo odavde tek kada vidimo učitelja Gotamu.”",
  "dn6:3.0": "2. O Oṭṭhadi iz plemena Liććhavi",
  "dn6:3.1": "Oṭṭhada iz plemena Liććhavi, praćen velikom grupom Liććhavija, takođe dođe poštovanog Nāgite, pa stade sa strane. Dok je tako stajao, ovako mu reče: ",
  "dn6:3.2": "„Poštovani Nāgita, gde boravi Blaženi, potpuno probuđeni? Želeli bismo da ga vidimo.”",
  "dn6:3.3": "Želeli bismo da ga vidimo.”",
  "dn6:3.4": "„Mahāli, sada nije vreme da vidite Blaženog, on sada boravi u osami.”",
  "dn6:3.5": "Tako, Oṭṭhadda takođe na tom mestu sede, razmišljajući:",
  "dn6:3.6": "„Otiću ću odavde tek kada vidim Blaženog, potpuno probuđenoga.”",
  "dn6:4.1": "Onda iskušenik Sīha dođe do poštovanog Nāgite, pokloni mu se, stade sa strane i reče:",
  "dn6:4.2": "Poštovani Kassapa, mnogo je brahmana emisara iz Kosale i Māgadhe došlo da vidi Blaženog. Isto tako Oṭṭhadha iz plemena Liććhavi, praćen velikom grupom Liććhavija. Dobro bi bilo ako bi svi ti ljudi mogli da vide Blaženog.”",
  "dn6:4.3": "„Onda, Sīha, sam obavesti Blaženog o tome.”",
  "dn6:4.4": "„U redu, poštovani.” odgovori iskušenik Sīha, pa ode do Blaženog. Kada je stigao, pokloni mu se, stade sa strane, pa reče:",
  "dn6:4.5": "Poštovani gospodine, mnogo je brahmana emisara iz Kosale i Māgadhe došlo da vidi Blaženog. Isto tako Oṭṭhadha iz plemena Liććhavi, praćen velikom grupom Liććhavija. "
}