{
  "dn31:0.1": "Zbirka dugih govora 31 ",
  "dn31:0.2": "Savet Sigālaki ",
  "dn31:1.1": "Ovako sam čuo. ",
  "dn31:1.2": " Jednom je Blaženi živeo kraj Rāđagahe, u Bambusovom gaju, na mestu gde se hrane veverice. ",
  "dn31:1.3": "Tom prilikom je mladi kućedomaćin Sigālaka ustao vrlo rano i izašao izvan Rāđagahe. Mokre odeće i kose, dlanova sklopljenih u visini grudi, klanjao se svakoj od strana sveta: ",
  "dn31:1.4": "istoku, jugu, zapadu i severu, nadiru i zenitu. ",
  "dn31:2.1": "Jednoga jutra Blaženi se obuče, uze svoju prosjačku zdelu i gornji ogrtač, pa krenu put Sāvatthīja da prosi hranu. ",
  "dn31:2.2": "I vide on mladog kućedomaćina Sigālaku kako se klanja svakoj od strana sveta. ",
  "dn31:2.3": "",
  "dn31:2.4": "Ovako mu reče: ",
  "dn31:2.5": "„Zašto si, mladi domaćine, ustao vrlo rano i izašao izvan Rāđagahe, te se mokre odeće i kose, dlanova sklopljenih u visini grudi, klanjaš svakoj od strana sveta: ",
  "dn31:2.6": "istoku, jugu, zapadu i severu, nadiru i zenitu?” ",
  "dn31:2.7": "„Poštovani, otac mi je na samrti ovako rekao: ",
  "dn31:2.8": "’Sine, treba da se klanjaš stranama sveta’.” ",
  "dn31:2.9": "I ja te njegove reči poštujem, ophodim se prema njima sa poštovanjem, uvažavam i slavim, te zato ustanem vrlo rano i izađem izvan Rāđagahe, te se mokre odeće i kose, dlanova sklopljenih u visini grudi, klanjam svakoj od strana sveta: "
}