{
  "dn9:0.1": "Zbirka dugih govora 9",
  "dn9:0.2": "Poṭṭhapāda",
  "dn9:1.0": "1. O lutalici Poṭṭhapādi",
  "dn9:1.1": "Ovako sam čuo.",
  "dn9:1.2": "Jednom je prilikom Blaženi boravio kraj Sāvatthīja, u Đetinom gaju, u manastiru koji je podigao Anāthapiṇḍika.",
  "dn9:1.3": "A u isto vreme je lutalica Poṭṭhapāda, zajedno sa trista drugih asketa, boravio u Mallikinom manastiru sa dvoranom podignutom za javne debate i okruženom tinduka drvećem.",
  "dn9:1.4": "Jednoga jutra Blaženi se obuče, uze svoju prosjačku zdelu i gornji ogrtač, pa krenu put Sāvatthīja da prosi hranu.",
  "dn9:2.1": "A onda pomisli:",
  "dn9:2.2": "„Još je rano da prosim hranu u Sāvatthīju.",
  "dn9:2.3": "Kako bi bilo da odem do Mallikinog manastira i posetim lutalicu Poṭṭhapādu?”",
  "dn9:2.4": "Tako i učini.",
  "dn9:3.1": "A tom prilikom isposnik Poṭṭhapāda sedeo je s velikom grupom drugih isposnika, koji su pravili veliku galamu i žučno raspravljali o različitim nevažnim temama,",
  "dn9:3.2": "kao što su kraljevi i kraljevi savetnici, razbojnici, vojske, opasnosti, bitke, hrana, piće, odeća, ležaji, cvetni venci, mirisi, rođaci, vozila, sela, varoši, gradovi, zemlje, žene, heroji, ulice, izvori, pokojnici, razne sitnice, nastanak sveta, nastanak mora, jesu li stvari ovakve ili onakve.",
  "dn9:4.1": "Lutalica Poṭṭhapāda još izdaleka opazi Blaženog kako dolazi.",
  "dn9:4.2": "Kad ga je video, poče da utišava okupljene ovim rečima: "
}