{
  "dn20:0.1": "Zbirka dugih govora 20 ",
  "dn20:0.2": "Veliko okupljanje ",
  "dn20:1.1": "Ovako sam čuo. ",
  "dn20:1.2": "Jednom je Blaženi boravio u Velikoj šumi, kraj Kapilavatthua, zajedno sa velikom grupom monaha, od kojih su svi bili arahanti. ",
  "dn20:1.3": "A većina božanstava iz deset hiljada božanskih svetova okupila su se ovde da vide Tathāgatu i monahe. ",
  "dn20:2.1": "Onda četvoro božanstava iz čistih boravišta pomisliše: ",
  "dn20:2.2": "„Blaženi boravi u Velikoj šumi, kraj Kapilavatthua, zajedno sa velikom grupom monaha, od kojih su svi arahanti. ",
  "dn20:2.3": "A većina božanstava iz deset hiljada božanskih svetova okupila su se ovde da vide Tathāgatu i monahe. ",
  "dn20:2.4": "Kako bi bilo kada bismo došli do Blaženog i izgovorili stihove u njegovom prisustvu?” ",
  "dn20:3.1": "Na to, hitro kao kad bi snažan čovek ispružio savijenu ruku ili savio ispruženu ruku, božanstva nestadoše u čistim boravištima i pojaviše se pred Blaženim. ",
  "dn20:3.2": "Kada su stigla, pokloniše se Blaženom, pa stadoše sa strane. ",
  "dn20:3.3": "Stojeći tako, božanstva izgovoriše ove stihove: ",
  "dn20:3.4": "„Veliko je okupljanje u ovoj šumi, ",
  "dn20:3.5": "mnoštvo božanstava je ovde, ",
  "dn20:3.6": "koja su došla na ovo Dhamma okupljanje, ",
  "dn20:3.7": "kako bi videli nepobedivu zajednicu.” ",
  "dn20:3.8": "Onda jedno drugo božanstvo izgovori ove stihove: ",
  "dn20:3.9": "„Tu su svi monasi koncentrisani, ",
  "dn20:3.10": "svaki uma potpuno pravoga; ",
  "dn20:3.11": "nalik kočijašu kada dohvati uzde, ",
  "dn20:3.12": "mudri dobro motre na svoja čula.” ",
  "dn20:3.13": "Onda jedno drugo božanstvo izgovori ove stihove: ",
  "dn20:3.14": "„Presečena je greda, slomljena reza, ",
  "dn20:3.16": "oni žive bez ikakve mrlje, čisti, ",
  "dn20:3.17": "mladi zmajevi što ih ukroti Vidilac.” ",
  "dn20:3.18": "Onda jedno drugo božanstvo izgovori ove stihove: ",
  "dn20:3.19": "„Ko god u Budi utočište pronađe, ",
  "dn20:3.20": "takvi u svetove patnje otići neće; ",
  "dn20:3.21": "napustiši svoje ljudsko telo, ",
  "dn20:3.22": "takvi do vrha napune nebeski svet.” ",
  "dn20:4.0": "1. Skup božanstava ",
  "dn20:4.1": "Tada se Blaženi obrati monasima: ",
  "dn20:4.2": "„Monasi, skoro sva božanstva iz deset hiljada božanskih svetova okupila su se ovde da vide Tathāgatu i monašku zajednicu. ",
  "dn20:4.3": "Kao što se to dešavalo sa plemenitima i potpuno probuđenima u prošlosti, božanstva su se okupljala da ih vide, tako se sada događa sa mnom. ",
  "dn20:4.4": "Kao što će se to dešavati sa plemenitima i potpuno probuđenima u budućnosti, božanstva će se okupljati da ih vide, tako se sada događa sa mnom. ",
  "dn20:4.5": "Objaviću vam imena nebeskih zajednica, ",
  "dn20:4.6": "opevaću imena nebeskih zajednica, ",
  "dn20:4.7": "podučiću vas imenima nebeskih zajednica. ",
  "dn20:4.8": "Slušajte i dobro zapamtite šta ću vam reći.” ",
  "dn20:4.9": "„Da, poštovani gospodine,” odgovoriše monasi. ",
  "dn20:4.10": "A Blaženi ovako nastavi: ",
  "dn20:5.1": "„Govoriću vam u stihovima. ",
  "dn20:5.2": "U kojem god kraju da se nađu, ",
  "dn20:5.3": "bilo duboko u pećinama, ",
  "dn20:5.4": "odlučni su i koncentrisani. ",
  "dn20:5.5": "Borave poput lavova u osami, ",
  "dn20:5.6": "bez straha od bilo čega, ",
  "dn20:5.7": "uma besprekorno pročišćenoga, ",
  "dn20:5.8": "uma jasnog i neuznemireni. ",
  "dn20:5.9": "Znajući da ih je preko petsto ",
  "dn20:5.10": "u šumi kraj Kapilavatthua, ",
  "dn20:5.11": "njima se obratio učitelj, ",
  "dn20:5.12": "učenicima što je učenju raduju. ",
  "dn20:5.13": "’Mnoštvo božanstava je došlo, ",
  "dn20:5.14": "dobro ih osmotrite, monasi’, ",
  "dn20:5.15": "i marljivo se vežbanju posvetite ",
  "dn20:5.16": "saslušavši Budino učenje. ",
  "dn20:6.1": "U njima znanje nastade, ",
  "dn20:6.2": "i videše sva ta ne-ljudska bića; "
}