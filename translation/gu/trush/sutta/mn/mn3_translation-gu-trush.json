{
  "mn3:0.1": "મજ્જ઼િમ નિકાય ૩",
  "mn3:0.2": "ધર્મ વારસદાર સૂત્ર",
  "mn3:1.1": "એવું મેં સાંભળ્યું—",
  "mn3:1.2": "એક વખત ભગવંત શ્રાવસ્તિની પાસે અનાથપિંડિકાના જેતવનમાં વિહા૨ કરી રહ્યા હતા.",
  "mn3:1.3": "ત્યાં ભગવન્તે ભિક્ષુઓને સંબોધિને કહ્યું:",
  "mn3:1.4": "“ભિક્ષુઓ!”",
  "mn3:1.5": "“ભદન્ત!”, ભિક્ષુઓએ જવાબ આપ્યો.",
  "mn3:1.6": "ભગવન્તે એવું કહ્યું: ",
  "mn3:2.1": "“ભિક્ષુઓ, ધર્મમાં મારા વારસહાર બનો, માલમિલ્કતમાં નહીં.",
  "mn3:2.2": "મારામાં તમારા માટે એવી અનુકંપા છે:",
  "mn3:2.3": "‘કઇ રીતે સાધકો ધર્મમાં મારા વારસદાર બને, માલમિલ્કતમાં નહીં’.",
  "mn3:2.4": "ધારોકે ભિક્ષુઓ, તમે માલમિલ્કતમાં મારા વારસદાર બનો, ધર્મમાં નહીં, તો બીજા લોકો તમને જોઇને કહે:",
  "mn3:2.5": "‘આ ગુરુના સાધકો માલમિલ્કતના વારસદાર હોય એમ રહે છે, ધર્મના વારસદાર તરીકે નહીં’.",
  "mn3:2.6": "અને મને જોઇને કહેશે:",
  "mn3:2.7": "‘આ ગુરુના સાધકો માલમિલ્કતના વારસદાર હોય એમ રહે છે, ધર્મના વારસદાર તરીકે નહીં’.",
  "mn3:2.8": "ધારોકે ભિક્ષુઓ, તમે ધર્મમાં મારા વારસદાર બનો, માલમિલ્કતમાં નહીં, તો બીજા લોકો તમને જોઇને કહે:",
  "mn3:2.9": "‘આ ગુરુના સાધકો ધર્મના વારસદાર હોય એમ રહે છે, માલમિલ્કતના વારસદાર તરીકેનહીં’.",
  "mn3:2.10": "અને મને જોઇને કહેશે:",
  "mn3:2.11": "‘આ ગુરુના સાધકો ધર્મના વારસદાર હોય એમ રહે છે, માલમિલ્કતના વારસદાર તરીકે નહીં’.",
  "mn3:2.12": "“એટલા માટે ભિક્ષુઓ, ધર્મમાં મારા વારસહાર બનો, માલમિલ્કતમાં નહીં.",
  "mn3:2.13": "મારામાં તમારા માટે એવી અનુકંપા છે:",
  "mn3:2.14": "‘કઇ રીતે સાધકો ધર્મમાં મારા વારસદાર બને, માલમિલ્કતમાં નહીં’.",
  "mn3:3.1": "ઘારોકે, ભિક્ષુઓ, મેં ખાધું હોય અને પેટ ભરાઇ જવાથી સંતુષ્ટ થઇને ભોજન પતાવ્યું હોય;",
  "mn3:3.2": "અને મારી પાસે ભિક્ષાન્ન વધ્યુ હોય જે ફેંકી દેવાનું હોય.",
  "mn3:3.3": "અને બે સખત ભૂખને લીધે દુર્બળ થઇ ગયેલા ભિક્ષુઓ આવે.",
  "mn3:3.4": "એમને હું કહું:",
  "mn3:3.5": "ભિક્ષુઓ, મેં ખાધું છે અને પેટ ભરાઇ જવાથી સંતુષ્ટ થઇને ભોજન પતાવ્યું છે;",
  "mn3:3.6": "અને મારી પાસે ભિક્ષાન્ન વધ્યું છે જે ફેંકી દેવાનું છે.",
  "mn3:3.7": "જો ઇચ્છા હોય તો ખાઓ. જો તમે નહી ખાઓ તો હું એને વેરાન જગ્યામાં નાખી દઇશ અથવા જ્યાં કોઇ પણ જીવજંતુઓ ના હોય એવા પાણીમાં ફેંકી દઇશ’.",
  "mn3:3.8": "તો એક ભિક્ષુના મનમાં એવો વિચાર આવ્યો:",
  "mn3:3.9": "‘ભગવંતે ખાધું છે અને પેટ ભરાઇ જવાથી સંતુષ્ટ થઇને ભોજન પતાવ્યું છે;",
  "mn3:3.10": "અને એમની પાસે ભિક્ષાન્ન વધ્યું છે જે ફેંકી દેવાનું છે.",
  "mn3:3.11": "અમે જો નહીં ખાઇએ તો ભગવંત એને વેરાન જગ્યામાં નાખી દેશે અથવા જ્યાં કોઇ પણ જીવજંતુઓ ના હોય એવા પાણીમાં ફેંકી દેશે.",
  "mn3:3.12": "પણ ભગવંતે એવું પણ કહ્યું છે:",
  "mn3:3.13": "“ભિક્ષુઓ, ધર્મમાં મારા વારસહાર બનો, માલમિલ્કતમાં નહીં”.",
  "mn3:3.14": "અને ભિક્ષાન્ન એક પ્રકારની માલમિલ્કત છે.",
  "mn3:3.15": "કેમ હું આ ભિક્ષાન્ન ખાધા વગર ભૂખની દુર્બળતા સાથે આ દિવસ અને રાત વિતાવું’.",
  "mn3:3.16": "તો પછી એણે ભિક્ષાન્ન ખાધા વગર ભૂખની દુર્બળતા સાથે આ દિવસ અને રાત વિતાવી.",
  "mn3:3.17": "બીજા ભિક્ષુના મનમાં એવો વિચાર આવ્યો:",
  "mn3:3.18": "‘ભગવંતે ખાધું છે અને પેટ ભરાઇ જવાથી સંતુષ્ટ થઇને ભોજન પતાવ્યું છે;",
  "mn3:3.19": "અને એમની પાસે ભિક્ષાન્ન વધ્યું છે જે ફેંકી દેવાનું છે.",
  "mn3:3.20": "અમે જો નહીં ખાઇએ તો ભગવંત એને વેરાન જગ્યામાં નાખી દેશે અથવા જ્યાં કોઇ પણ જીવજંતુઓ ના હોય એવા પાણીમાં ફેંકી દેશે.",
  "mn3:3.21": "કેમ હું આ ભિક્ષાન્ન ખાઇને ભૂખની દુર્બળતા દૂર કરીને આ દિવસ અને રાત વિતાવું’.",
  "mn3:3.22": "તો પછી એણે ભિક્ષાન્ન ખાઇને ભૂખની દુર્બળતા દૂર કરીને આ દિવસ અને રાત વિતાવી.",
  "mn3:3.23": "ભિક્ષુઓ, જોકે એ ભિક્ષુ ભિક્ષાન્ન ખાઇને ભૂખની દુર્બળતા દૂર કરીને આ દિવસ અને રાત વિતાવે, તો પણ મારા હિસાબે પહેલો ભિક્ષુ વધારે માનનીય અને પ્રસંશા યોગ્ય છે.",
  "mn3:3.24": "એ શેના માટે?",
  "mn3:3.25": "ભિક્ષુઓ, એવું કરવાથી લાંબા સમય સુધી એ ભિક્ષુને થોડી ઈચ્છાઓ વાળો, સંતુષ્ટ, તપસ્વી, સભર, અને ઉદ્યમશીલ રહેવામાં સહાયતા મળશે.",
  "mn3:3.26": "એટલા માટે ભિક્ષુઓ, ધર્મમાં મારા વારસહાર બનો, માલમિલ્કતમાં નહીં.",
  "mn3:3.27": "મારામાં તમારા માટે એવી અનુકંપા છે:",
  "mn3:3.28": "‘કઇ રીતે સાધકો ધર્મમાં મારા વારસદાર બને, માલમિલ્કતમાં નહીં’”.",
  "mn3:4.1": "ભગવન્તે એવુ કહ્યું.",
  "mn3:4.2": "એમ કહીને ભગવંત બેઠક પરથી ઉભા થઇને એમની કુટીમાં ગયા.",
  "mn3:4.3": "ત્યારે ભગવંતના ગયાની થોડી વાર પછી આયુષ્યમાન સારિપુત્રએ ભિક્ષુઓને સંબોધિને કહ્યું:",
  "mn3:4.4": "“આદરણીય ભિક્ષુઓ!”",
  "mn3:4.5": "“હા આદરણીય”, ભિક્ષુઓએ સારિપુત્રને જવાબ આપ્યો.",
  "mn3:4.6": "આયુષ્યમાન સારિપુત્રએ એવું કહ્યું:",
  "mn3:5.1": "“કઇ રીતે એકાંતમાં રહેતા શિક્ષકના સાધકો એકાંતવાસની શિક્ષા નથી ગ્રહણ કરતા, અને કઇ રીતે સાધકો એકાંતવાસની શિક્ષા ગ્રહણ કરે છે”?",
  "mn3:5.2": "“આદરણીય, આ ભાષણનો અર્થ જાણવા માટે અમે ખુબ દૂરથી પણ સારિપુત્ર પાસે આવીશું.",
  "mn3:5.3": "આદરણીય સારિપુત્ર પોતેજ આ વિષયની સ્પષ્ટતા કરે તો સારું.",
  "mn3:5.4": "જે પ્રમાણે આદરણીય સારિપુત્ર કહેશે એ જ પ્રમાણે ભિક્ષુઓ યાદ રાખશે.”",
  "mn3:5.5": " “તો આદરણીયો, સાંભળો, અને સારી રીતે મનમા રાખો, હું કહું છું”.",
  "mn3:5.6": "“હા આદરણીય”, ભિક્ષુઓએ સારિપુત્રને જવાબ આપ્યો.",
  "mn3:5.7": "આયુષ્યમાન સારિપુત્રએ એવું કહ્યું:",
  "mn3:6.1": "“આદરણીયો, કઇ રીતે એકાંતમાં રહેતા શિક્ષકના સાધકો એકાંતવાસની શિક્ષા નથી ગ્રહણ કરતા?",
  "mn3:6.2": "અહીં આદરણીયો, "
}