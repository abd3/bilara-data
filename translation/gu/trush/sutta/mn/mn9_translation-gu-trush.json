{
  "mn9:0.1": "મજ્જ઼િમ નિકાય ૯",
  "mn9:0.2": "સમ્માદૃષ્ટિસૂત્ર",
  "mn9:1.1": "એવું મેં સાંભળ્યુ—",
  "mn9:1.2": "એક વખત ભગવંત શ્રાવસ્તિની પાસે અનાથપિંડિકાના જેતવનમાં વિહા૨ કરી રહ્યા હતા.",
  "mn9:1.3": "ત્યાં સારિપુત્રએ ભિક્ષુઓને સંબોધિને કહ્યું:",
  "mn9:1.4": "“આદરણીય ભિક્ષુઓ!”",
  "mn9:1.5": "“હા આદરણીય”, ભિક્ષુઓએ સારિપુત્રને જવાબ આપ્યો.",
  "mn9:1.6": "સારિપુત્રએ એવું કહ્યું:",
  "mn9:2.1": "“આદરણીયો, ‘સમ્યક્ દૃષ્ટિ, સમ્યક્ દૃષ્ટિ’ કહેવાય છે.",
  "mn9:2.2": "કઇ રીતે આર્યધર્મી સમ્યક્ દૃષ્ટિવાળો કહેવાય છે, જેની દૃષ્ટિ સીધી છે, જેને આર્યધર્મમાં શ્રદ્ધા છે, અને જેને સદ્ધર્મ પ્રાપ્ત થયો છે?”",
  "mn9:2.3": "“આદરણીય, આ ભાષણનો અર્થ જાણવા માટે અમે ખુબ દૂરથી પણ સારિપુત્ર પાસે આવીશું.",
  "mn9:2.4": "આદરણીય સારિપુત્ર પોતેજ આ વિષયની સ્પષ્ટતા કરે તો સારુ.",
  "mn9:2.5": "જે પ્રમાણે આદરણીય સારિપુત્ર કહેશે એ જ પ્રમાણે ભિક્ષુઓ યાદ રાખશે.”",
  "mn9:2.6": " “તો આદરણીયો, બરાબર સાંભળો, અને સારી રીતે મનમા રાખો, હું કહું છુ”.",
  "mn9:2.7": "“હા આદરણીય”, ભિક્ષુઓએ સારિપુત્રને જવાબ આપ્યો.",
  "mn9:2.8": "સારિપુત્રએ એવું કહ્યું:",
  "mn9:3.1": "“જ્યારે આદરણીયો, આર્યધર્મી અકુશળને સમજ઼ે છે, અકુશળના મૂળને સમજ઼ે છે, કુશળને સમજ઼ે છે, કુશળના મૂળને સમજ઼ે છે—",
  "mn9:3.2": "ત્યારે આદરણીયો, આર્યધર્મી સમ્યક્ દૃષ્ટિવાન હોય છે, સીધી દૃષ્ટિવાળો હોય છે, એને ધર્મમાં અત્યંત શ્રદ્ધા હોય છે અને સધર્મમાં આવી પહોંચેલો હોય છે. ",
  "mn9:4.1": "અને અકુશળ શું છે, અકુશળનું મૂળ શું છે, કુશળ શું છે, અને કુશળનું મૂળ શું છે?",
  "mn9:4.2": "જીવિત પ્રાણીઓની હત્યા અકુશળ છે, ચોરી અકુશળ છે, કામભોગમાં દુરાચાર અકુશળ છે, અસત્ય વાણી અકુશળ છે, દ્વેષયુક્ત વાણી અકુશળ છે,  કઠોર વાણી અકુશળ છે, ચુગલી કરવી અકુશળ છે, લાલચ, દ્વેષ, અને ખોટી દૃષ્ટિ અકુશળ છે— ",
  "mn9:4.3": "આને આદરણીયો અકુશળ કહેવાય.",
  "mn9:5.1": "આદરણીયો, અકુશળનું મૂળ શું છે?",
  "mn9:5.2": "લોભ અકુશળનું મૂળ છે, દુર્ભાવના અકુશળનું મૂળ છે, મોહ અકુશળનું મૂળ છે—",
  "mn9:5.3": "આને આદરણીયો, અકુશળનું મૂળ કહેવાય.",
  "mn9:6.1": "આદરણીયો, કુશળનું શું છે?",
  "mn9:6.2": "જીવિત પ્રાણીઓની હત્યા ના કરવી એ કુશળ છે, ચોરી ના કરવી એ કુશળ છે, કામભોગમાં દુરાચાર ના કરવો એ કુશળ છે, અસત્ય વાણી ના બોલવી એ કુશળ છે, દ્વેષયુક્ત વાણી ના બોલવી એ કુશળ છે,  કઠોર વાણી ના બોલવી એ કુશળ છે, ચુગલી ના કરવી એ કુશળ છે, લાલચ રહિતતા, સદ્ભાવના, અને સાચી દૃષ્ટિ કુશળ છે— ",
  "mn9:6.3": "આને આદરણીયો કુશળ કહેવાય.",
  "mn9:7.1": "આદરણીયો, કુશળનું મૂળ શું છે?",
  "mn9:7.2": "સંતોષ, પ્રેમળતા, અને મોહરહિતતા કુશળનું મૂળ છે—",
  "mn9:7.3": "આને આદરણીયો કુશળનું મૂળ કહેવાય.",
  "mn9:8.1": "આ પ્રમાણે જ્યારે આર્યધર્મી અકુશળ સમજ઼ે છે, અકુશળનું મૂળ સમજ઼ે છે, કુશળ અને કુશળનું મૂળ સમજ઼ે છે, ત્યારે એ સંપૂર્ણપણે લાલસાની આંતરિક મનોવૃત્તિનો ત્યાગ કરે છે, ઘૃણાની આંતરિક મનોવૃત્તિનો ત્યાગ કરે છે, ‘હું છું’ એવી દૃષ્ટિ અને અભિમાનની આંતરિક મનોવૃત્તિનો વિનાશ કરે છે, અને અજ્ઞાનનો ત્યાગ કરી, જ્ઞાનનો ઉદય કરીને અહીં જ વર્તમાનમાં દુ:ખનો અંત કરે છે—",
  "mn9:8.2": "આ પ્રમાણે પણ આદરણીયો, આર્યધર્મી સમ્યક્ દૃષ્ટિવાન કહેવાય છે, સીધી દૃષ્ટિવાળો કહેવાય છે, ધર્મમાં અત્યંત શ્રદ્ધાળુ કહેવાય છે અને સધર્મમાં આવી પહોંચેલો કહેવાય છે.” ",
  "mn9:9.1": "“બહુ સરસ!” કહીને એ ભિક્ષુઓ સારિપુત્રના વચનોથી સહેમત અને ખુશ થયા. પછી એમણે બીજો સવાલ પુછ્યો: ",
  "mn9:9.2": "પણ આદરણીય, કોઇ બીજી રીત છે જેના પ્રમાણે આર્યધર્મી સમ્યક્ દૃષ્ટિવાળો કહેવાય, જેની દૃષ્ટિ સીધી છે, જેને આર્યધર્મમાં શ્રદ્ધા છે, અને જેને સદ્ધર્મ પ્રાપ્ત થયો છે?”",
  "mn9:10.1": "“હા આદરણીયો, બીજી રીત છે.",
  "mn9:10.2": "“જ્યારે આદરણીયો, આર્યધર્મી આહારને સમજ઼ે છે, આહારના ઉદયને સમજ઼ે છે, આહારના નિરોધને સમજ઼ે છે, અને આહારના નિરોધ તરફ લઇ જનારા માર્ગને સમજ઼ે છે—",
  "mn9:10.3": "ત્યારે આદરણીયો, આર્યધર્મી સમ્યક્ દૃષ્ટિવાન હોય છે, સીધી દૃષ્ટિવાળો હોય છે, એને ધર્મમાં અત્યંત શ્રદ્ધા હોય છે અને સધર્મમાં આવી પહોંચેલો હોય છે.",
  "mn9:11.1": "પણ આહાર શું છે, આહારનો ઉદય શું છે, આહારનો નિરોધ શું છે, અને આહારના નિરોધ તરફ લઇ જનારો માર્ગ શું છે? ",
  "mn9:11.2": "આદરણીયો, જીવિતોના ભરણપોષણ માટે અને જન્મ લેનારની સહાયતા માટે, ચાર પ્રકારના આહારો હોય છે. ",
  "mn9:11.3": "કયા ચાર?",
  "mn9:11.4": " ખોરાક તરીકે બરછઠ કે બારીક ઘન આહાર, સંવેદનાનો સ્પર્શ એ બીજો આહાર, માનસિક  સંક્લપ એ ત્રીજો આહાર, અને ચેતના એ ચોથો આહાર.",
  "mn9:11.5": "તૃષ્ણાના ઉદય સાથે આહારનો ઉદય થાય છે, તૃષ્ણાના નિરોધ સાથે આહારનો નિરોધ થાય છે, આહાર નિરોધ તરફ લઇ જનારો માર્ગ એ કેવળ આર્ય અષ્ટાંગ માર્ગ જ છે— ",
  "mn9:11.6": "સમ્યક્ દૃષ્ટિ, સમ્યક્ સંકલ્પ, સમ્યક્ વાણી, સમ્યક્ કાર્યો, સમ્યક્ આજીવિકા, સમ્યક્ ઉદ્યમ, સમ્યક્ સ્મૃતિ, સમ્યક્ સમાધિ.",
  "mn9:12.1": "આ પ્રમાણે જ્યારે આર્યધર્મી આહાર, આહારનું મૂળ, આહારનો નિરોધ, અને આહારના નિરોધ તરફ લઇ જનારા માર્ગને બરાબર સમજ઼ે છે, ત્યારે એ સંપૂર્ણપણે લાલસાની આંતરિક મનોવૃત્તિનો ત્યાગ કરે છે, ઘૃણાની આંતરિક મનોવૃત્તિનો ત્યાગ કરે છે, ‘હું છું’ એવી દૃષ્ટિ અને અભિમાનની આંતરિક મનોવૃત્તિનો વિનાશ કરે છે, અને અજ્ઞાનનો ત્યાગ કરી, જ્ઞાનનો ઉદય કરીને અહીં જ વર્તમાનમાં દુ:ખનો અંત કરે છે—",
  "mn9:12.2": "આ પ્રમાણે પણ આદરણીયો, આર્યધર્મી સમ્યક્ દૃષ્ટિવાન કહેવાય છે, સીધી દૃષ્ટિવાળો કહેવાય છે, ધર્મમાં અત્યંત શ્રદ્ધાળુ કહેવાય છે અને સધર્મમાં આવી પહોંચેલો કહેવાય છે.” ",
  "mn9:13.1": "“બહુ સરસ!” કહીને એ ભિક્ષુઓ સારિપુત્રના વચનોથી સહેમત અને ખુશ થયા. પછી એમણે બીજો સવાલ પુછ્યો: ",
  "mn9:13.2": "પણ આદરણીય, હજી કોઇ બીજી રીત છે જેના પ્રમાણે આર્યધર્મી સમ્યક્ દૃષ્ટિવાળો કહેવાય, જેની દૃષ્ટિ સીધી છે, જેને આર્યધર્મમાં શ્રદ્ધા છે, અને જેને સદ્ધર્મ પ્રાપ્ત થયો છે?”",
  "mn9:14-18.1": "“હા આદરણીયો, બીજી રીત છે."
}