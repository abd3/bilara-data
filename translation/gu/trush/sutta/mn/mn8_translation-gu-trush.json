{
  "mn8:0.1": "મજ્જ઼િમ નિકાય ૮",
  "mn8:0.2": "સલ્લેખસૂત્ર",
  "mn8:1.1": "એવું મેં સાંભળ્યુ—",
  "mn8:1.2": "એક વખત ભગવંત શ્રાવસ્તિની પાસે અનાથપિંડિકાના જેતવનમાં વિહા૨ કરી રહ્યા હતા.",
  "mn8:2.1": "તે વખતે જ્યારે સાંજ પડી ત્યારે આયુષ્માન મહાચુંદ ધ્યાનમાંથી ઉભા થઇને ભગવંત બુદ્ધ પાસે ગયા. એમણે નમન કર્યું, એક બાજુ  બેઠા, અને ભગવંતને કહ્યું:",
  "mn8:3.1": "“ભન્તે, અનેક પ્રકારના મંતવ્યો દુનિયામાં ઉત્પન્ન થાય છે—",
  "mn8:3.2": "આત્માના સિદ્ધાંત વિશે અથવા દુનિયાના સિદ્ધાંત વિશે—",
  "mn8:3.3": "જે ભિક્ષુએ ધર્મપ્રશિક્ષણની શરૂઆતજ કરી હોય છે એણે કઇ રીતે આ મંતવ્યોનો ત્યાગ કરવો જોઇએ, કઇ રીતે મંતવ્યોથી છુટકારો મેળવવો જોઇએ?”",
  "mn8:3.4": "“ચુંદ, અનેક પ્રકારના મંતવ્યો દુનિયામાં ઉત્પન્ન થાય છે—",
  "mn8:3.5": "આત્માના સિદ્ધાંત વિશે અથવા દુનિયાના સિદ્ધાંત વિશે—",
  "mn8:3.6": "જ્યાં જ્યાં આવા મંતવ્યો ઉત્પન્ન થાય છે, સ્થાપિત થાય છે, અને આચારિત હોય છે, ત્યાં ત્યાં બરાબર સંબુદ્ધિથી જેવું ખરેખર છે તે પ્રમાણે ‘આ મારું નથી, હું આ નથી, આ મારો આત્મા નથી’ એમ જોવાથી મંતવ્યોનો ત્યાગ થાય છે, મંતવ્યોથી છુટકારો મળે છે.",
  "mn8:4.1": "એવું સંભવ છે, ચુંદ, કે અહિંયા એક ભિક્ષુ, કામાનંદથી અલાયદો હોવાને લીધે, અકુશળ મનોસ્થિતીઓથી અલાયદો હોવાને લીધે, પહેલા ધ્યાનમાં પ્રવેશ કરે અને એમાં સ્થાપિત થાય, જે વિતર્ક અને વિચાર સહિત હોય છે, અને જેમાં એકાંતવાસને લીધે જન્મેલા હર્ષ અને સુખ હોય છે.",
  "mn8:4.2": "એને કદાચ એવું લાગે:",
  "mn8:4.3": "‘હું સ્વયંનાબૂદીનું તપ કરું છું’.",
  "mn8:4.4": "પણ ચુંદ, આર્યોની ધર્મશિક્ષામાં આને સ્વયંનાબૂદીનું તપ ના કહેવાય.",
  "mn8:4.5": "આર્યોની ધર્મશિક્ષામાં આને ‘આ જન્મમાં જ સુખદ ધ્યાનવિહાર’, કહેવાય.",
  "mn8:5.1": "એવું સંભવ છે, ચુંદ, કે અહિંયા એક ભિક્ષુ, વિતર્ક અને વિચારને શાંત કરીને, બીજા ધ્યાનમાં પ્રવેશ કરે અને એમાં સ્થાપિત થાય, જેમાં વિતર્ક અને વિચાર વગર સ્પષ્ટ આત્મવિશ્વાસ, મનની એકતા, અને સમાધિ દ્વારા ઉત્પન્ન થયેલા હર્ષ અને સુખનો અનુભવ હોય છે.",
  "mn8:5.2": "એને કદાચ એવું લાગે:",
  "mn8:5.3": "‘હું સ્વયંનાબૂદીનું તપ કરું છું’.",
  "mn8:5.4": "પણ ચુંદ, આર્યોની ધર્મશિક્ષામાં આને સ્વયંનાબૂદીનું તપ ના કહેવાય.",
  "mn8:5.5": "આર્યોની ધર્મશિક્ષામાં આને ‘આ જન્મમાં જ સુખદ ધ્યાનવિહાર’, કહેવાય.",
  "mn8:6.1": "એવું સંભવ છે, ચુંદ, કે અહિંયા એક ભિક્ષુ, હર્ષની વિલીનતાથી ત્રીજા ધ્યાનમાં પ્રવેશ કરે અને એમાં સ્થાપિત થાય, જેમાં એ સચેત અને સબૂધ, સમભાવથી ધ્યાન ધરે છે અને હજી સુખનો વ્યક્તિગત રૂપે અનુભવ કરે છે, જેના વિષે સજ્જનો જાહેર કરે છે, ‘જે સચેત અને સમભાવી ધ્યાનમાં છે તે સુખદ ધ્યાનવિહારમાં છે’.",
  "mn8:6.2": "એને કદાચ એવું લાગે:",
  "mn8:6.3": "‘હું સ્વયંનાબૂદીનું તપ કરું છું’.",
  "mn8:6.4": "પણ ચુંદ, આર્યોની ધર્મશિક્ષામાં આને સ્વયંનાબૂદીનું તપ ના કહેવાય.",
  "mn8:6.5": "આર્યોની ધર્મશિક્ષામાં આને ‘આ જન્મમાં જ સુખદ ધ્યાનવિહાર’, કહેવાય.",
  "mn8:7.1": "એવું સંભવ છે, ચુંદ, કે અહિંયા એક ભિક્ષુ, સુખ અને દુઃખને ત્યાગીને, પહેલાના આનંદ અને ઉદાસીના અંતને લીધે ચોથા ધ્યાનમાં પ્રવેશ કરે અને એમાં સ્થાપિત થાય, જેમાં સુખ અને દુઃખનો અભાવ છે અને શુદ્ધ સચેતતા અને સમભાવ હોય છે.",
  "mn8:7.2": "એને કદાચ એવું લાગે:",
  "mn8:7.3": "‘હું સ્વયંનાબૂદીનું તપ કરું છું’.",
  "mn8:7.4": "પણ ચુંદ, આર્યોની ધર્મશિક્ષામાં આને સ્વયંનાબૂદીનું તપ ના કહેવાય.",
  "mn8:7.5": "આર્યોની ધર્મશિક્ષામાં આને ‘આ જન્મમાં જ સુખદ ધ્યાનવિહાર’, કહેવાય.",
  "mn8:8.1": "એવું સંભવ છે, ચુંદ, કે અહિંયા એક ભિક્ષુ, રૂપસંજ્ઞાનને સંપૂર્ણપણે પાછળ  છોડીને, સંવેદનાઓના પ્રભાવના અંતને લીધે, વિવિધતાના સંજ્ઞાન પર ધ્યાન ના આપીને, ‘આકાશ અનંત છે’ એમ જાણીને, એ અનંતઆકાશના મનોસ્થાનમાં પ્રવેશ કરે અને એમાં સ્થાપિત થાય.",
  "mn8:8.2": "એને કદાચ એવું લાગે:",
  "mn8:8.3": "‘હું સ્વયંનાબૂદીનું તપ કરું છું’.",
  "mn8:8.4": "પણ ચુંદ, આર્યોની ધર્મશિક્ષામાં આને સ્વયંનાબૂદીનું તપ ના કહેવાય.",
  "mn8:8.5": "આર્યોની ધર્મશિક્ષામાં આને ‘શાંતિમય ધ્યાનવિહાર’, કહેવાય.",
  "mn8:9.1": "એવું સંભવ છે, ચુંદ, કે અહિંયા એક ભિક્ષુ, અનંતઆકાશના મનોસ્થાનને સંપૂર્ણપણે પાછળ  છોડીને, ‘ચેતના અનંત છે’ એમ જાણીને, એ અનંતચેતનાના મનોસ્થાનમાં પ્રવેશ કરે અને એમાં સ્થાપિત થાય.",
  "mn8:9.2": "એને કદાચ એવું લાગે:",
  "mn8:9.3": "‘હું સ્વયંનાબૂદીનું તપ કરું છું’.",
  "mn8:9.4": "પણ ચુંદ, આર્યોની ધર્મશિક્ષામાં આને સ્વયંનાબૂદીનું તપ ના કહેવાય.",
  "mn8:9.5": "આર્યોની ધર્મશિક્ષામાં આને ‘શાંતિમય ધ્યાનવિહાર’, કહેવાય.",
  "mn8:10.1": "એવું સંભવ છે, ચુંદ, કે અહિંયા એક ભિક્ષુ, અનંતચેતનાના મનોસ્થાનને સંપૂર્ણપણે પાછળ  છોડીને, ‘સર્વનો અભાવ છે’ એમ જાણીને, એ સર્વઅભાવના મનોસ્થાનમાં પ્રવેશ કરે અને એમાં સ્થાપિત થાય.",
  "mn8:10.2": "એને કદાચ એવું લાગે:",
  "mn8:10.3": "‘હું સ્વયંનાબૂદીનું તપ કરું છું’.",
  "mn8:10.4": "પણ ચુંદ, આર્યોની ધર્મશિક્ષામાં આને સ્વયંનાબૂદીનું તપ ના કહેવાય.",
  "mn8:10.5": "આર્યોની ધર્મશિક્ષામાં આને ‘શાંતિમય ધ્યાનવિહાર’, કહેવાય.",
  "mn8:11.1": "એવું સંભવ છે, ચુંદ, કે અહિંયા એક ભિક્ષુ, સર્વઅભાવના મનોસ્થાનને સંપૂર્ણપણે પાછળ  છોડીને, એ સંજ્ઞાન કે અસંજ્ઞાનના અભાવના મનોસ્થાનમાં પ્રવેશ કરે અને એમાં સ્થાપિત થાય.",
  "mn8:11.2": "એને કદાચ એવું લાગે:",
  "mn8:11.3": "‘હું સ્વયંનાબૂદીનું તપ કરું છું’.",
  "mn8:11.4": "પણ ચુંદ, આર્યોની ધર્મશિક્ષામાં આને સ્વયંનાબૂદીનું તપ ના કહેવાય.",
  "mn8:11.5": "આર્યોની ધર્મશિક્ષામાં આને ‘શાંતિમય ધ્યાનવિહાર’, કહેવાય.",
  "mn8:12.0": "૧. સ્વયંનાબૂદીનું પ્રવચન",
  "mn8:12.1": "હવે, ચુંદ, સ્વંનાબૂદીની તપશ્ચર્યા આ રીતે કરાય.",
  "mn8:12.2": "‘બીજા હિંસક હશે, પણ અહિંયા આપણે હિંસક નહિ હોઇએ’",
  "mn8:12.3": "‘બીજા હત્યા કરશે, પણ અહિંયા આપણે હત્યા નહિ કરીએ’",
  "mn8:12.4": "‘બીજા ચોરી કરશે, પણ અહિંયા આપણે ચોરી નહિ કરીએ’",
  "mn8:12.5": "‘બીજા અબ્રહ્મચારી હશે, પણ અહિંયા આપણે બ્રહ્મચારી રહીશું’",
  "mn8:12.6": "‘બીજા જુઠ્ઠું બોલશે, પણ અહિંયા આપણે જુઠ્ઠું નહિ બોલીએ’",
  "mn8:12.7": "‘બીજા દ્વેશપૂર્ણ બોલશે, પણ અહિંયા આપણે દ્વેશપૂર્ણ નહિ બોલીએ’",
  "mn8:12.8": "‘બીજા કઠોરતાથી બોલશે, પણ અહિંયા આપણે કઠોરતાથી નહિ બોલીએ’",
  "mn8:12.9": "‘બીજા અર્થહિનતાથી બોલશે, પણ અહિંયા આપણે અર્થહિનતાથી નહિ બોલીએ’",
  "mn8:12.10": "‘બીજા લોભી હશે, પણ અહિંયા આપણે લોભી નહિ હોઇએ’",
  "mn8:12.11": "‘બીજા દુર્ભાવના રાખશે, પણ અહિંયા આપણે દુર્ભાવના નહિ રાખીએ’",
  "mn8:12.12": "‘બીજામાં ખોટી દ્રષ્ટિ હશે, પણ અહિંયા આપણામાં સાચી દ્રષ્ટિ હશે’",
  "mn8:12.13": "‘બીજામાં ખોટો સંકલ્પ હશે, પણ અહિંયા આપણામાં સાચો સંકલ્પ હશે’",
  "mn8:12.14": "‘બીજામાં ખોટી વાણી હશે, પણ અહિંયા આપણામાં સાચી વાણી હશે’",
  "mn8:12.15": "‘બીજા ખોટી ક્રિયાઓ કરશે, પણ અહિંયા આપણે સાચી ક્રિયાઓ કરીશું’",
  "mn8:12.16": "‘બીજાની ખોટી આજીવિકા હશે, પણ અહિંયા આપણી સાચી આજીવિકા હશે’",
  "mn8:12.17": "‘બીજા ખોટો પરિશ્રમ કરશે, પણ અહિંયા આપણે સાચો પરિશ્રમ કરીશું’",
  "mn8:12.18": "‘બીજામાં ખોટી સચેતના હશે, પણ અહિંયા આપણામાં સાચી સચેતના હશે’",
  "mn8:12.19": "‘બીજામાં ખોટી સમાધિ હશે, પણ અહિંયા આપણામાં સાચી સમાધિ હશે’",
  "mn8:12.20": "‘બીજામાં ખોટું જ્ઞાન હશે, પણ અહિંયા આપણામાં સાચું જ્ઞાન હશે’",
  "mn8:12.21": "‘બીજામાં ખોટી વિમુક્તી હશે, પણ અહિંયા આપણામાં સાચી વિમુક્તી હશે’",
  "mn8:12.22": "‘બીજા આળસ અને સુસ્તીમાં જકડઇ જશે, પણ અહિંયા આપણે આળસ અને સુસ્તીથી મુક્ત હોઇશું’",
  "mn8:12.23": "‘બીજા વ્યાકુળ હશે, પણ અહિંયા આપણે વ્યાકુળ નહિ હોઇએ’",
  "mn8:12.24": "‘બીજામાં શંકા હશે, પણ અહિંયા આપણે શંકાઓને પાર કરી ચુકયા હશે’",
  "mn8:12.25": "‘બીજા ક્રોધિ હશે, પણ અહિંયા આપણે ક્રોધિ નહિ હોઇએ’",
  "mn8:12.26": "‘બીજા દ્વેષિ હશે, પણ અહિંયા આપણે દ્વેષિ નહિ હોઇએ’",
  "mn8:12.27": "‘બીજા ઉદ્ધત હશે, પણ અહિંયા આપણે ઉદ્ધત નહિ હોઇએ’",
  "mn8:12.28": "‘બીજા નિષ્ઠુર હશે, પણ અહિંયા આપણે નિષ્ઠુર નહિ હોઇએ’",
  "mn8:12.29": "‘બીજા ઇર્ષાળુ હશે, પણ અહિંયા આપણે ઇર્ષાળુ નહિ હોઇએ’",
  "mn8:12.30": "‘બીજા કંજૂસ હશે, પણ અહિંયા આપણે કંજૂસ નહિ હોઇએ’",
  "mn8:12.31": "‘બીજા કપટી હશે, પણ અહિંયા આપણે કપટી નહિ હોઇએ’",
  "mn8:12.32": "‘બીજા ધુતારા હશે, પણ અહિંયા આપણે ધુતારા નહિ હોઇએ’",
  "mn8:12.33": "‘બીજા જિદ્દિ હશે, પણ અહિંયા આપણે જિદ્દિ નહિ હોઇએ’",
  "mn8:12.34": "‘બીજા અભિમાની હશે, પણ અહિંયા આપણે અભિમાની નહિ હોઇએ’",
  "mn8:12.35": "‘બીજા ઠપકારવામાં મુશ્કેલ હશે, પણ અહિંયા આપણે ઠપકારવામાં સરળ હોઇશું’",
  "mn8:12.36": "‘બીજાને પાપી મિત્રો હશે, પણ અહિંયા આપણને કલ્યાણમિત્રો હશે’",
  "mn8:12.37": "‘બીજા બેદરકાર હશે, પણ અહિંયા આપણે બેદરકાર નહિ હોઇએ’",
  "mn8:12.38": "‘બીજા અશ્રદ્ધાળુ હશે, પણ અહિંયા આપણે શ્રદ્ધાળુ હોઇશું’",
  "mn8:12.39": "‘બીજા બેશરમ હશે, પણ અહિંયા આપણે શરમ રાખીશું’",
  "mn8:12.40": "‘બીજાને કુકર્મોનો ડર નહિ હોય, પણ અહિંયા આપણને કુકર્મોનો ડર હશે’",
  "mn8:12.41": "‘બીજા અભણ હશે, પણ અહિંયા આપણે ભણેલા હોઇશું’",
  "mn8:12.42": "‘બીજા આળસુ હશે, પણ અહિંયા આપણે મહેનતુ હોઇશું’",
  "mn8:12.43": "‘બીજામાં મૂઢ સચેતના હશે, પણ અહિંયા આપણામાં ઉપસ્થિત સચેતના હશે’",
  "mn8:12.44": "‘બીજા અપ્રજ્ઞ હશે, પણ અહિંયા આપણે પ્રજ્ઞાસંપન્ન હોઇશું’",
  "mn8:12.45": "‘બીજા પોતાના મંતવ્યોને વળગી રહેશે, ચુસ્ત પકડ રાખીને, અને એમને મંતવ્યો છોડવામાં મુશ્કેલી પડશે, પણ અહિંયા આપણે પોતાના મંતવ્યોને નહિ વળગીએ, ચુસ્ત પકડ નહિ રાખીએ, અને એમને સરળતાથી છોડી દઇશું’",
  "mn8:13.0": "૨. માનસિક વલણ",
  "mn8:13.1": "ચુંદ, હું કહું છું, માત્ર કુશળ વિચારોની તરફ મનનું વલણ પણ ખુબ લાભદાયી છે, તો પછી કાયા અને વાણીના કુશળ આચારનું શું કહેવું?",
  "mn8:13.2": "એટલા માટે, ચુંદ, તમારે એવું માનસિક વલણ રાખવું, ‘બીજા હિંસક હશે, પણ અહિંયા આપણે હિંસક નહિ હોઇએ’",
  "mn8:13.3": " એટલા માટે, ચુંદ, તમારે એવું માનસિક વલણ રાખવું, ‘બીજા હત્યા કરશે, પણ અહિંયા આપણે હત્યા નહિ કરીએ’ …",
  "mn8:13.4": "એટલા માટે, ચુંદ, તમારે એવું માનસિક વલણ રાખવું, ‘બીજા પોતાના મંતવ્યોને વળગી રહેશે, ચુસ્ત પકડ રાખીને, અને એમને મંતવ્યો છોડવામાં મુશ્કેલી પડશે, પણ અહિંયા આપણે પોતાના મંતવ્યોને નહિ વળગીએ, ચુસ્ત પકડ નહિ રાખીએ, અને એમને સરળતાથી છોડી દઇશું’",
  "mn8:14.0": "૩. પરિક્રમણ પ્રવચન",
  "mn8:14.1": "ચુંદ, ધારોકે એક આડોતેડો રસ્તો હોય અને એના પરિક્રમણ માટે બીજો એક સીધો રસ્તો હોય;",
  "mn8:14.2": "ચુંદ, અથવા ધારોકે એક આડોતેડો ઘાટ હોય અને એના પરિક્રમણ માટે બીજો એક સીધો ઘાટ હોય;",
  "mn8:14.3": "એવી જ રીતે, ચુંદ, એક હિંસક વ્યક્તિ અહિંસક થઇને પરિક્રમણ કરે છે. એક હત્યા કરનાર હત્યા ના કરીને પરિક્રમણ કરે છે, … , એક દુર્ભાવના રાખવાવાળો વ્યક્તિ દુર્ભાવના ના રાખીને પરિક્રમણ કરે છે.",
  "mn8:14.4": "એક ખોટી દ્રષ્ટિ વાળો વ્યક્તિ સાચી દ્રષ્ટિ દ્વારા પરિક્રમણ કરે છે, … , એક ખોટી વિમુક્તીવાળો વ્યક્તિ સાચી વિમુક્તિ દ્વારા પરિક્રમણ કરે છે. ",
  "mn8:14.5": "આળસુ અને સુસ્ત વ્યક્તિ આળસ અને સુસ્તી છોડી દઇને પરિક્રમણ કરે છે, … , પોતાના મંતવ્યોને વળગી રહેનાર, ચુસ્ત પકડ રાખનાર, અને જેને મંતવ્યો છોડવામાં મુશ્કેલી પડે છે એવો વ્યક્તિ પોતાના મંતવ્યોને ના વળગીને, ચુસ્ત પકડ ના રાખીને, સહેલાઇથી મંતવ્યોને છોડી દઇને પરિક્રમણ કરે છે.",
  "mn8:15.0": "૪. ઉચ્ચ સ્તરનું પ્રવચન",
  "mn8:15.1": "ચુંદ, જેમ બધી અકુશળ મનોસ્થિતિઓ નીચેની તરફ લઇ જાય છે, તે રીતે બધી કુશળ મનોસ્થિતિઓ ઉચ્ચ સ્તર તરફ  લઇ જાય છે;",
  "mn8:15.2": "એવી જ રીતે, ચુંદ, એક હિંસક વ્યક્તિ અહિંસક થઇને ઉચ્ચ સ્તર તરફ જાય છે. એક હત્યા કરનાર હત્યા ના કરીને ઉચ્ચ સ્તર તરફ જાય છે, … , એક દુર્ભાવના રાખવાવાળો વ્યક્તિ દુર્ભાવના ના રાખીને ઉચ્ચ સ્તર તરફ જાય છે.",
  "mn8:15.3": " પોતાના મંતવ્યોને વળગી રહેનાર, ચુસ્ત પકડ રાખનાર, અને જેને મંતવ્યો છોડવામાં મુશ્કેલી પડે છે એવો વ્યક્તિ પોતાના મંતવ્યોને ના વળગીને, ચુસ્ત પકડ ના રાખીને, સહેલાઇથી મંતવ્યોને છોડી દઇને ઉચ્ચ સ્તર તરફ જાય છે.",
  "mn8:16.0": "૫. નિર્વાણમાર્ગનું પ્રવચન",
  "mn8:16.1": "ખરેખર , ચુંદ, જે પોતે કાદવમાં ડૂબતો હોય એ બીજા કાદવમાં ડૂબનારાને ખેંચી કાઢે એ અસંભવ છે.",
  "mn8:16.2": "પણ ચુંદ, જે પોતે કાદવમાં ડૂબતો ના હોય એ બીજા કાદવમાં ડૂબનારાને ખેંચી કાઢે એ સંભવ છે.",
  "mn8:16.3": "ખરેખર ચુંદ, જે પોતે કાબુ વગરનો, અપ્રશિક્ષિત, અને અનિવૃત્ત હોય, એ બીજાને કાબુમાં લાવે, પ્રશિક્ષિત કરે, નિવૃત્ત કરે એ અસંભવ છે.",
  "mn8:16.4": "પણ ચુંદ, જે પોતે કાબુમાં, પ્રશિક્ષિત, અને નિવૃત્ત છે, એ બીજાને કાબુમાં લાવે, પ્રશિક્ષિત કરે, નિવૃત્ત કરે એ સંભવ છે.",
  "mn8:16.5": "એવી જ રીતે, ચુંદ, એક હિંસક વ્યક્તિ અહિંસક થઇને નિવૃત્ત થાય છે. એક હત્યા કરનાર હત્યા ના કરીને નિવૃત્ત થાય  છે … ",
  "mn8:16.47": "… પોતાના મંતવ્યોને વળગી રહેનાર, ચુસ્ત પકડ રાખનાર, અને જેને મંતવ્યો છોડવામાં મુશ્કેલી પડે છે એવો વ્યક્તિ પોતાના મંતવ્યોને ના વળગીને, ચુસ્ત પકડ ના રાખીને, સહેલાઇથી મંતવ્યોને છોડી દઇને નિવૃત્ત થાય છે.",
  "mn8:17.1": "તો ચુંદ, મેં સ્વયંનાબૂદી ઉપદેષ્યો છે, માનસિક વલણ ઉપદેષ્યું છે, પરિક્રમણ ઉપદેષ્યું છે, ઉચ્ચ સ્તર તરફ લઇ જતો  માર્ગ ઉપદેષ્યો છે, અને નિવૃત્તિનો માર્ગ ઉપદેષ્યો છે. ",
  "mn8:17.2": "ચુંદ, અનુકંપાને લીધે શિક્ષકે શિક્ષાર્થીઓના હિત માટે જે કરવું જોઇએ એ મેં કર્યું છે. ",
  "mn8:17.3": "અહિંયા આ ઝાડના તળિયા છે, અહિંયા આ ખાલી કુટીઓ છે, ધ્યાન ધરો ચુંદ! બેદરકારી ના કરો, મોડેથી પસ્તાવો ના કરો— આ મારો ઉપદેશ છે”. ",
  "mn8:17.4": "ભગવન્તે એવુ કહ્યું.",
  "mn8:17.5": "ચુંદ ભગવંતના વચનોથી સંતુષ્ટ અને આનંદિત થયો.",
  "mn8:17.6": "ચુમ્માળીસ બાબતો જણાવી છે,",
  "mn8:17.7": "પાંચ સંધાનમા ગોઠવીને;",
  "mn8:17.8": "“સ્વયંનાબૂદી” આ સૂત્રનું નામ છે,",
  "mn8:17.9": "જે સાગર જેવું ગહન છે.",
  "mn8:17.10": "સ્વયંનાબૂદીસૂત્રની સંપૂર્ણતા."
}