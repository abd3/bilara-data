{
  "mn4:0.1": "મજ્જ઼િમ નિકાય ૪",
  "mn4:0.2": "ભયભેરવ સૂત્ર",
  "mn4:1.1": "એવું મેં સાંભળ્યું—",
  "mn4:1.2": "એક વખત ભગવંત શ્રાવસ્તિની પાસે અનાથપિંડિકાના જેતવનમાં વિહા૨ કરી રહ્યા હતા.",
  "mn4:2.1": "તે વખતે જાનુસ્સોણિ બ્રાહ્મણ ભગવંત પાસે ગયા; પાસે જઇને શુભકામનાઓ આપી.",
  "mn4:2.2": "જ્યારે શુભકામનાઓ અને વિનમ્ર વાતચીત પતી ગઇ ત્યારે એક બાજુ પર બેસીને એમણે ભગવંતને કહ્યું:",
  "mn4:2.3": "“હે મિત્ર ગૌતમ, જે આ કુળપુત્રો આપ ગૌતમના નામે શ્રદ્ધાપૂર્વક ઘરવાળાથી બેઘર થઇને સંન્યાસી થયા છે, તેમના આપ ગૌતમ અગ્રણી છો, મદદકાર છો, પ્રોત્સાહન આપનાર છો;",
  "mn4:2.4": "અને એ લોકો આપ ગૌતમનું ઉદાહરણ અનુસરે છે”.",
  "mn4:2.5": "“એવું જ છે, બ્રાહ્મણ, એવું જ છે, બ્રાહ્મણ!",
  "mn4:2.6": "જે કુળપુત્રો મારા નામે શ્રદ્ધાપૂર્વક ઘરવાળાથી બેઘર થઇને સંન્યાસી થયા છે, તેમનો હું અગ્રણી છું, મદદકાર છું, પ્રોત્સાહન આપનાર છું;",
  "mn4:2.7": "અને એ લોકો મારું ઉદાહરણ અનુસરે છે”.",
  "mn4:2.8": "“પણ હે મિત્ર ગૌતમ, ગાઢ વનમાં દૂર રહેવાની જગ્યાઓ કઠણ હોય છે, એકાંતવાસ જાળવવો મુશ્કેલ હોય છે, એકાંતવાસમાં આનંદ લેવો મુશ્કેલ હોય છે,",
  "mn4:2.9": "મને લાગે છે કે સમાધિ ના પ્રાપ્ત કરી હોય તેવા એકલા રહેનાર ભિક્ષુઓના મનને વન લૂટી લે છે”.",
  "mn4:2.10": "“એવું જ છે, બ્રાહ્મણ, એવું જ છે, બ્રાહ્મણ!",
  "mn4:2.11": "ગાઢ વનમાં દૂર રહેવાની જગ્યાઓ કઠણ હોય છે, એકાંતવાસ જાળવવો મુશ્કેલ હોય છે, એકાંતવાસમાં આનંદ લેવો મુશ્કેલ હોય છે,",
  "mn4:2.12": "મને લાગે છે કે સમાધિ ના પ્રાપ્ત કરી હોય તેવા એકલા રહેનાર ભિક્ષુઓના મનને વન લૂટી લે છે.",
  "mn4:3.1": "બ્રાહ્મણ, પહેલા જ્યારે હું સંબુદ્ધ ન હતો, માત્ર બોધિસત્વ હતો, ત્યારે મને પણ એવું લાગતું હતું:",
  "mn4:3.2": "‘ગાઢ વનમાં દૂર રહેવાની જગ્યાઓ કઠણ હોય છે, એકાંતવાસ જાળવવો મુશ્કેલ હોય છે, એકાંતવાસમાં આનંદ લેવો મુશ્કેલ હોય છે,",
  "mn4:3.3": "મને લાગે છે કે સમાધિ ના પ્રાપ્ત કરી હોય તેવા એકલા રહેનાર ભિક્ષુઓના મનને વન લૂટી લે છે’.",
  "mn4:4.1": "બ્રાહ્મણ, પછી મને એવો વિચાર આવ્યો:",
  "mn4:4.2": "‘જ્યારે પણ કોઇ અશુદ્ધ કાયાકર્મો વાળા સાધક અથવા બ્રાહ્મણ ગાઢ વનમાં રહેવાનું રાખે છે ત્યારે એ અશુદ્ધ કાયાકર્મોના પરિણામે તેઓ અકુશળ ડર અને બીકને જાગૃત કરે છે.",
  "mn4:4.3": "પણ હું અશુદ્ધ કાયાકર્મો સાથે ગાઢ વનમાં રહેવાનું નથી રાખતો.",
  "mn4:4.4": "મારો કાયાકર્મનો આચાર શુદ્ધ છે.",
  "mn4:4.5": "હું એક એવો આર્યસાધક છું જે શુદ્ધ કાયાકર્મો સાથે ગાઢ વનમાં રહેવાનું રાખે છે’",
  "mn4:4.6": "બ્રાહ્મણ, આમ શુદ્ધ કાયાકર્મોનો આચાર મારમાં જોઇને મને ગાઢ વનમાં રહેવામાં વધારે આશ્વાસન મળ્યો અને ઉત્સાહ થયો.",
  "mn4:5-7.1": "બ્રાહ્મણ, પછી મને એવો વિચાર આવ્યો:",
  "mn4:5-7.2": "જ્યારે પણ કોઇ અશુદ્ધ વાણીકર્મો વાળા સાધક અથવા બ્રાહ્મણ ગાઢ વનમાં રહેવાનું રાખે છે ત્યારે એ અશુદ્ધ વાણીકર્મોના પરિણામે તેઓ અકુશળ ડર અને બીકને જાગૃત કરે છે …",
  "mn4:5-7.3": "અશુદ્ધ માનસિક કર્મો વાળા સાધક અથવા બ્રાહ્મણ …",
  "mn4:5-7.4": "જ્યારે પણ કોઇ અશુદ્ધ આજીવિકા વાળા સાધક અથવા બ્રાહ્મણ ગાઢ વનમાં રહેવાનું રાખે છે ત્યારે એ અશુદ્ધ આજીવિકાના પરિણામે તેઓ અકુશળ ડર અને બીકને જાગૃત કરે છે.",
  "mn4:5-7.5": "પણ હું અશુદ્ધ આજીવિકા સાથે ગાઢ વનમાં રહેવાનું નથી રાખતો.",
  "mn4:5-7.6": "મારી આજીવિકા શુદ્ધ છે.",
  "mn4:5-7.7": "હું એક એવો આર્યસાધક છું જે શુદ્ધ આજીવિકા સાથે ગાઢ વનમાં રહેવાનું રાખે છે’",
  "mn4:5-7.8": "બ્રાહ્મણ, આમ શુદ્ધ આજીવિકા મારમાં જોઇને મને ગાઢ વનમાં રહેવામાં વધારે આશ્વાસન મળ્યો અને ઉત્સાહ થયો.",
  "mn4:8.1": "બ્રાહ્મણ, પછી મને એવો વિચાર આવ્યો:",
  "mn4:8.2": "જ્યારે પણ કોઇ લોભી અને કામવાસનામાં અતિશય રસ રાખવા વાળા સાધક અથવા બ્રાહ્મણ ગાઢ વનમાં રહેવાનું રાખે છે ત્યારે લોભ અને કામવાસનામાં અતિશય રસ રાખવાને લીધે તેઓ અકુશળ ડર અને બીકને જાગૃત કરે છે."
}