{
  "mn10:0.1": "Discorsi Medi 10",
  "mn10:0.2": "Discorso sulle Basi della Presenza Mentale",
  "mn10:1.1": "Così ho sentito.",
  "mn10:1.2": "Una volta il Buddha si trovava nella terra dei Kuru, vicino alla città Kuru chiamata Kammāsadamma.",
  "mn10:1.3": "Lì il Buddha si rivolse ai mendicanti,",
  "mn10:1.4": "“Mendicanti!”",
  "mn10:1.5": "“Venerabile Signore,” risposero i mendicanti.",
  "mn10:1.6": "Il Buddha disse:",
  "mn10:2.1": "“Mendicanti, le quattro basi della presenza mentale sono il cammino verso la realizzazione. Esistono al fine di purificare gli esseri viventi, di superare tristezza e pianto, di mettere fine a dolore e malinconia, di porre fine al ciclo della sofferenza, e di realizzare l'estinzione.",
  "mn10:3.1": "Quali quattro?",
  "mn10:3.2": "È quando un mendicante medita osservando un aspetto del corpo—entusiasta, consapevole, e presente, senza desiderio e avversione per il mondo.",
  "mn10:3.3": "Medita osservando un aspetto delle sensazioni—entusiasta, consapevole, e presente, senza desiderio e avversione per il mondo.",
  "mn10:3.4": "Medita osservando un aspetto della mente—entusiasta, consapevole, e presente, senza desiderio e avversione per il mondo.",
  "mn10:3.5": "Medita osservando un aspetto dei fenomeni—entusiasta, consapevole, e presente, senza desiderio e avversione per il mondo.",
  "mn10:4.0.1": "1. Osservazione del Corpo",
  "mn10:4.0.2": "1.1 Presenza Mentale sul Respiro",
  "mn10:4.1": "E come fa un mendicante a meditare osservando un aspetto del corpo?",
  "mn10:4.2": "È quando un mendicante—andato nella natura selvaggia, o alla radice di un albero, o in una capanna vuota—si siede con le gambe incrociate e il corpo diritto, e stabilisce presenza mentale lì.",
  "mn10:4.3": "Presente, inspira. Presente, espira.",
  "mn10:4.4": "Quando prende respiri lunghi  sa: ‘Sto prendendo respiri lunghi.’ Quando rilascia respiri lunghi sa: ‘Sto rilasciando respiri lunghi.’",
  "mn10:4.5": "Quando prende respiri corti  sa: ‘Sto prendendo respiri corti.’ Quando rilascia respiri corti sa: ‘Sto rilasciando respiri corti.’",
  "mn10:4.6": "Pratica l'ispirazione facendo esperienza di tutto il corpo. Pratica l'espirazione facendo esperienza di tutto il corpo.",
  "mn10:4.7": "Pratica l'inspirazione tranquillizzando le attività corporee. Pratica l'espirazione tranquillizzando le attività corporee.",
  "mn10:4.8": "È come un abile falegname o il suo assistente. Quando fa un taglio profondo sa: ‘Sto facendo un taglio profondo,’ e quando fa un taglio superficiale sa: ‘Sto facendo un taglio superficiale.’",
  "mn10:5.1": "E quindi medita osservando un aspetto del corpo internamente, esternamente, e sia internamente che esternamente.",
  "mn10:5.2": "Medita osservando il corpo come soggetto ad originarsi, come soggetto a svanire, e come soggetto sia a originarsi che a svanire.",
  "mn10:5.3": "O la presenza mentale è stabilita in modo da sapere che il corpo esiste, al grado necessario per conoscenza e presenza mentale. Medita indipendente, non attaccandosi a niente al mondo.",
  "mn10:5.4": "Così è come un mendicante medita osservando un aspetto del corpo.",
  "mn10:6.0": "1.2. Le Posture",
  "mn10:6.1": "Inoltre, quando un mendicante cammina sa: ‘Sto camminando.’ Quando è in piedi sa: ‘Sono in piedi.’ Quando è seduto sa: ‘Sono seduto.’ E quando è sdraiato sa: ‘Sono sdraiato.’",
  "mn10:6.2": "In qualsiasi posizione il proprio corpo si trovi, lo sa.",
  "mn10:7.1": "E quindi medita osservando un aspetto del corpo internamente, esternamente, e sia internamente che esternamente.",
  "mn10:7.2": "Medita osservando il corpo come soggetto ad originarsi, come soggetto a svanire, e come soggetto sia a originarsi che a svanire.",
  "mn10:7.3": "O la presenza mentale è stabilita in modo da sapere che il corpo esiste, al grado necessario per conoscenza e presenza mentale. Medita indipendente, non attaccandosi a niente al mondo.",
  "mn10:7.4": "Anche così è come un mendicante medita osservando un aspetto del corpo.",
  "mn10:8.0": "1.3. Consapevolezza del Corpo",
  "mn10:8.1": "Inoltre, un mendicante agisce con consapevolezza nell'andare e nel tornare; nel guardare avanti e di lato; nel piegare ed estendere gli arti; nel gestire la tunica esterna, la ciotola, e le tuniche; nel mangiare, bere, masticare, ed assaporare; nell'urinare e defecare; nel camminare, rimanere in piedi, sedersi, dormire, stare sveglio, parlare, e nel rimanere in silenzio.",
  "mn10:9.1": "E quindi medita osservando un aspetto del corpo internamente, esternamente, e sia internamente che esternamente …",
  "mn10:9.2": "Anche così è come un mendicante medita osservando un aspetto del corpo.",
  "mn10:10.0": "1.4. Attenzione alle Parti Ripugnanti del Corpo",
  "mn10:10.1": "Inoltre, un mendicante esamina il proprio corpo, su dalle piante dei piedi e giù dalle punte dei capelli, avvolto in pelle e pieno di molti tipi di shifezze.",
  "mn10:10.2": "‘In questo corpo ci sono capelli, peli, unghie, denti, pelle, carne, tendini, ossa, midollo osseo, reni, cuore, fegato, diaframma, milza, polmoni, intestini, mesentere, cibo non digerito, feci, bile, catarro, pus, sangue, sudore, grasso, lacrime, unto, saliva, muco, liquido sinoviale, urina.’",
  "mn10:10.3": "È come se ci fosse un sacco con aperture su entrambi i lati, pieno di vari tipi di grani, come riso raffinato, frumento, fagioli, piselli, sesamo, e riso comune. E uno con una buona vista lo apre ed esamina i contenuti: ‘Questi grani sono riso raffinato, questi sono frumento, questi sono fagioli, questi sono piselli, questi sono sesamo, e questi sono riso comune.’",
  "mn10:11.1": "E quindi medita osservando un aspetto del corpo internamente, esternamente, e sia internamente che esternamente …",
  "mn10:12.0": "1.5. Attenzione agli Elementi",
  "mn10:12.1": "Inoltre, un mendicante esamina il proprio corpo, in qualsiasi posizione si trovi, secondo gli elementi:",
  "mn10:12.2": "‘In questo corpo c'è l'elemento terra, l'elemento acqua, l'elemento fuoco, e l'elemento aria.’",
  "mn10:12.3": "È come se un abile macellaio o il suo apprendista uccidessero una mucca e si sedessero ad un incrocio con la carne tagliata in porzioni.",
  "mn10:13.1": "E quindi medita osservando un aspetto del corpo internamente, esternamente, e sia internamente che esternamente …",
  "mn10:13.2": "Così è come un mendicante medita osservando un aspetto del corpo.",
  "mn10:14.0": "1.6. Contemplazioni da Cimitero",
  "mn10:14.1": "Inoltre, immaginate che un mendicante veda un cadavere scartato in un cimitero. E che sia stato morto per uno, due, o tre giorni, gonfio, livido, e purulento.",
  "mn10:14.2": "Lo confronta con il proprio corpo:",
  "mn10:14.3": "‘Anche questo corpo è di quella stessa natura, di quello stesso tipo, e non può andare oltre a ciò.’",
  "mn10:15.2": "Anche così è come un mendicante medita osservando un aspetto del corpo.",
  "mn10:16.1": "Inoltre, immaginate che un mendicante veda un cadavere scartato in un cimitero che viene divorato da corvi, falchi, avvoltoi, aironi, cani, tigri, leopardi, sciacalli, e molti tipi di insetti.",
  "mn10:16.2": "Lo confronta con il proprio corpo:",
  "mn10:16.3": "‘Anche questo corpo è di quella stessa natura, di quello stesso tipo, e non può andare oltre a ciò.’",
  "mn10:17.2": "Anche così è come un mendicante medita osservando un aspetto del corpo.",
  "mn10:18-23.1": "Inoltre, immaginate che un mendicante veda un cadavere scartato in un cimitero, uno scheletro con carne e sangue, tenuto insieme dai tendini …",
  "mn10:18-23.2": "Uno scheletro senza carne ma cosparso di sangue, e tenuto insieme dai tendini …",
  "mn10:18-23.3": "Uno scheletro senza carne e sangue, tenuto insieme dai tendini …",
  "mn10:24.1": "Ossa senza tendini sparse in ogni direzione. Qui l'osso di una mano, lì l'osso di un piede, qui uno stinco, lì un femore, qui un bacino, lì una costola, qui una vertebra, lì l'osso di un braccio, qui un osso del collo, lì una mandibola, qui un dente, lì il cranio …",
  "mn10:26-28.1": "Ossa bianche, del colore delle conchiglie …",
  "mn10:29.1": "Ossa decrepite, ammucchiate in una pila …",
  "mn10:30.1": "Ossa marce e sbriciolate in polvere.",
  "mn10:30.2": "Lo confronta con il proprio corpo:",
  "mn10:30.3": "‘Anche questo corpo è di quella stessa natura, di quello stesso tipo, e non può andare oltre a ciò.’",
  "mn10:31.1": "E quindi medita osservando un aspetto del corpo internamente, esternamente, e sia internamente che esternamente.",
  "mn10:31.2": "Medita osservando il corpo come soggetto ad originarsi, come soggetto a svanire, e come soggetto sia a originarsi che a svanire.",
  "mn10:31.3": "O la presenza mentale è stabilita in modo da sapere che il corpo esiste, al grado necessario per conoscenza e presenza mentale. Medita indipendente, non attaccandosi a niente al mondo.",
  "mn10:31.4": "Anche così è come un mendicante medita osservando un aspetto del corpo.",
  "mn10:32.0": "2. Osservazione delle Sensazioni",
  "mn10:32.1": "E come fa un mendicante a meditare osservando un aspetto delle sensazioni?",
  "mn10:32.2": "È quando un mendicante che prova una sensazione piacevole sa: ‘Sto provando una sensazione piacevole.’",
  "mn10:32.3": "Quando prova una sensazione dolorosa, sa: ‘Sto provando una sensazione dolorosa.’",
  "mn10:32.4": "Quando prova una sensazione neutra, sa: ‘Sto provando una sensazione neutra.’",
  "mn10:32.5": "Quando prova una sensazione materiale piacevole, sa: ‘Sto provando una sensazione materiale piacevole.’",
  "mn10:32.6": "È quando un mendicante che prova una sensazione spirituale piacevole sa: ‘Sto provando una sensazione spirituale piacevole.’",
  "mn10:32.7": "Quando prova una sensazione materiale dolorosa, sa: ‘Sto provando una sensazione materiale dolorosa.’",
  "mn10:32.8": "Quando prova una sensazione spirituale dolorosa, sa: ‘Sto provando una sensazione spirituale dolorosa.’",
  "mn10:32.9": "Quando prova una sensazione materiale neutra, sa: ‘Sto provando una sensazione materiale neutra.’",
  "mn10:32.10": "Quando prova una sensazione spirituale neutra, sa: ‘Sto provando una sensazione spirituale neutra.’",
  "mn10:33.1": "E quindi medita osservando un aspetto delle sensazioni internamente, esternamente, e sia internamente che esternamente.",
  "mn10:33.2": "Medita osservando le sensazioni come soggette ad originarsi, come soggette a svanire, e come soggette sia a originarsi che a svanire.",
  "mn10:33.3": "O la presenza mentale è stabilita in modo da sapere che le sensazioni esistono, al grado necessario per conoscenza e presenza mentale. Medita indipendente, non attaccandosi a niente al mondo.",
  "mn10:33.4": "Così è come un mendicante medita osservando un aspetto delle sensazioni.",
  "mn10:34.0": "3. Osservazione della Mente",
  "mn10:34.1": "E come fa un mendicante a meditare osservando un aspetto della mente?",
  "mn10:34.2": "È quando un mendicante comprende una mente con avidità come ‘mente con avidità,’",
  "mn10:34.3": "e mente senza avidità come ‘mente senza avidità.’",
  "mn10:34.4": "Comprende mente con odio come ‘mente con odio,’",
  "mn10:34.5": "e mente senza odio come “mente senza odio”.",
  "mn10:34.6": "Comprende mente con illusione come “mente con illusione”,",
  "mn10:34.7": "e mente senza illusione come “mente senza illusione”.",
  "mn10:34.8": "Comprende mente ristretta come “mente ristretta”,",
  "mn10:34.9": "e mente sparpagliata come “mente sparpagliata”.",
  "mn10:34.10": "Comprende mente espansiva come “mente espansiva”,",
  "mn10:34.11": "e mente non espansiva come “mente non espansiva”.",
  "mn10:34.12": "Comprende mente non suprema come “mente non suprema”,",
  "mn10:34.13": "e mente suprema come “mente suprema”.",
  "mn10:34.14": "Comprende mente raccolta come “mente raccolta”,",
  "mn10:34.15": "e mente non raccolta come “mente non raccolta”.",
  "mn10:34.16": "Comprende mente libera come “mente libera”,",
  "mn10:34.17": "e mente non libera come “mente non libera.’"
}